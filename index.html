---
Title: Конституція України
Тип: Закон, Конституція
Видавник: Верховна Рада України
Стан: Чинний
Прийнято: 1996-06-28
Сайт ВР: http://zakon.rada.gov.ua/go/254к/96-вр
---

                             <img src="http://zakonst.rada.gov.ua/images/gerb.gif" title="Герб України">                             <br>
<a name="o1"></a><b>                       КОНСТИТУЦІЯ УКРАЇНИ <br></b>
<a name="o2"></a><i>     ( Відомості Верховної Ради України (ВВР), 1996, N 30, ст. 141 ) <br></i>
<a name="o3"></a>     Верховна Рада  України  від  імені  Українського   народу   - <br>громадян України всіх національностей,
<a name="o4"></a>     виражаючи суверенну волю народу,
<a name="o5"></a>     спираючись на      багатовікову      історію     українського <br>державотворення і на основі здійсненого українською  нацією,  усім <br>Українським народом права на самовизначення,
<a name="o6"></a>     дбаючи про забезпечення прав і свобод людини та  гідних  умов <br>її життя,
<a name="o7"></a>     піклуючись про  зміцнення  громадянської  злагоди  на   землі <br>України,
<a name="o8"></a>     прагнучи розвивати  і  зміцнювати  демократичну,   соціальну, <br>правову державу,
<a name="o9"></a>     усвідомлюючи відповідальність перед Богом,  власною  совістю, <br>попередніми, нинішнім та прийдешніми поколіннями,
<a name="o10"></a>     керуючись Актом  проголошення  незалежності  України  від  24 <br>серпня 1991 року  (  <a href="/laws/show/1427-12.md">1427-12</a>  ),  схваленим  1  грудня  1991  року <br>всенародним голосуванням,
<a name="o11"></a>     приймає цю Конституцію - Основний Закон України. <br><br>
<a name="o12"></a>                          <b>Р о з д і л I</b> <br>
<a name="o13"></a>                         ЗАГАЛЬНІ ЗАСАДИ <br>
<a name="o14"></a>     <b>Стаття 1.</b>  Україна  є  суверенна  і незалежна,  демократична, <br>соціальна, правова держава. <br>
<a name="o15"></a>     <b>Стаття 2.</b>  Суверенітет  України   поширюється   на   всю   її <br>територію.
<a name="o16"></a>     Україна є  унітарною  державою.
<a name="o17"></a>     Територія України  в  межах  існуючого  кордону  є цілісною і <br>недоторканною. <br>
<a name="o18"></a>     <b>Стаття 3.</b>  Людина,  її  життя  і здоров'я,  честь і гідність, <br>недоторканність і безпека визнаються в Україні найвищою соціальною <br>цінністю.
<a name="o19"></a>     Права і свободи людини та  їх  гарантії  визначають  зміст  і <br>спрямованість діяльності держави. Держава відповідає перед людиною <br>за свою діяльність.  Утвердження  і  забезпечення  прав  і  свобод <br>людини є головним обов'язком держави. <br>
<a name="o20"></a>     <b>Стаття  4.</b>  В  Україні  існує  єдине  громадянство.  Підстави <br>набуття і припинення громадянства України визначаються законом. <br>
<a name="o21"></a>     <b>Стаття 5.</b> Україна є республікою.
<a name="o22"></a>     Носієм суверенітету і  єдиним  джерелом  влади  в  Україні  є <br>народ. Народ здійснює владу безпосередньо і через органи державної <br>влади та органи місцевого самоврядування.
<a name="o23"></a>     Право визначати і  змінювати  конституційний  лад  в  Україні <br>належить виключно народові і не може бути узурповане державою,  її <br>органами або посадовими особами.
<a name="o24"></a>     Ніхто не може узурпувати державну владу. <br>
<a name="o25"></a>     <b>Стаття 6.</b> Державна влада в Україні здійснюється на засадах її <br>поділу на законодавчу, виконавчу та судову.
<a name="o26"></a>     Органи законодавчої,  виконавчої та судової влади  здійснюють <br>свої   повноваження  у  встановлених  цією  Конституцією  межах  і <br>відповідно до законів України. <br>
<a name="o27"></a>     <b>Стаття  7.</b>  В  Україні  визнається  і  гарантується   місцеве <br>самоврядування. <br>
<a name="o28"></a>     <b>Стаття 8.</b> В Україні визнається  і  діє  принцип  верховенства <br>права.
<a name="o29"></a>     Конституція України має найвищу юридичну силу. Закони та інші <br>нормативно-правові акти приймаються на основі Конституції  України <br>і повинні відповідати їй.
<a name="o30"></a>     Норми Конституції України є нормами прямої дії. Звернення  до <br>суду для захисту конституційних прав і свобод людини і громадянина <br>безпосередньо на підставі Конституції України гарантується. <br>
<a name="o31"></a>     <b>Стаття 9.</b> Чинні міжнародні договори, згода на  обов'язковість <br>яких надана Верховною  Радою  України,  є  частиною  національного <br>законодавства України.
<a name="o32"></a>     Укладення міжнародних договорів, які  суперечать  Конституції <br>України,  можливе  лише  після  внесення  відповідних   змін    до <br>Конституції України. <br>
<a name="o33"></a>     <b>Стаття 10.</b>  Державною мовою  в  Україні  є  українська  мова.
<a name="o34"></a>     Держава  забезпечує  всебічний  розвиток  і    функціонування <br>української мови в усіх сферах суспільного життя на всій території <br>України.
<a name="o35"></a>     В  Україні  гарантується  вільний  розвиток,  використання  і <br>захист російської, інших мов національних меншин України.
<a name="o36"></a>     Держава сприяє вивченню мов міжнародного спілкування.
<a name="o37"></a>     Застосування мов в Україні гарантується Конституцією  України <br>та визначається законом. <br>
<a name="o38"></a>     <b>Стаття  11.</b>  Держава  сприяє  консолідації   та    розвиткові <br>української нації, її історичної свідомості, традицій і  культури, <br>а також розвиткові  етнічної,  культурної,  мовної  та  релігійної <br>самобутності всіх корінних народів і національних меншин України. <br>
<a name="o39"></a>     <b>Стаття 12.</b>       Україна       дбає      про      задоволення <br>національно-культурних і мовних потреб українців,  які  проживають <br>за межами держави. <br>
<a name="o40"></a>     <b>Стаття 13.</b> Земля, її надра, атмосферне повітря, водні та інші <br>природні ресурси,  які  знаходяться  в  межах  території  України, <br>природні ресурси її континентального шельфу,  виключної (морської) <br>економічної зони є об'єктами права власності Українського  народу. <br>Від  імені  Українського  народу  права власника здійснюють органи <br>державної  влади  та  органи  місцевого  самоврядування  в  межах, <br>визначених цією Конституцією.
<a name="o41"></a>     Кожний  громадянин  має  право    користуватися    природними <br>об'єктами права власності народу відповідно до закону.
<a name="o42"></a>     Власність зобов'язує. Власність не повинна  використовуватися <br>на шкоду людині і суспільству.
<a name="o43"></a>     Держава  забезпечує  захист   прав   усіх   суб'єктів   права <br>власності і  господарювання,  соціальну  спрямованість  економіки. <br>Усі суб'єкти права власності рівні перед законом. <br>
<a name="o44"></a>     <b>Стаття 14.</b>  Земля  є  основним  національним  багатством,  що <br>перебуває під особливою охороною держави.
<a name="o45"></a>     Право власності на землю гарантується. Це право набувається і <br>реалізується громадянами, юридичними особами та державою  виключно <br>відповідно до закону. <br>
<a name="o46"></a>     <b>Стаття 15.</b>  Суспільне життя в Україні ґрунтується на  засадах <br>політичної, економічної та ідеологічної багатоманітності.
<a name="o47"></a>     Жодна ідеологія не може визнаватися державою як  обов'язкова.
<a name="o48"></a>     Цензура    заборонена.
<a name="o49"></a>     Держава  гарантує  свободу    політичної    діяльності,    не <br>забороненої Конституцією і законами України. <br>
<a name="o50"></a>     <b>Стаття 16.</b> Забезпечення  екологічної  безпеки  і  підтримання <br>екологічної рівноваги на території  України,  подолання  наслідків <br>Чорнобильської  катастрофи  -  катастрофи  планетарного  масштабу, <br>збереження генофонду Українського народу є обов'язком держави. <br>
<a name="o51"></a>     <b>Стаття 17.</b> Захист суверенітету  і  територіальної  цілісності <br>України, забезпечення її економічної та  інформаційної  безпеки  є <br>найважливішими  функціями  держави,  справою  всього  Українського <br>народу.
<a name="o52"></a>     Оборона  України,  захист  її  суверенітету,   територіальної <br>цілісності і недоторканності покладаються на Збройні Сили України.
<a name="o53"></a>     Забезпечення державної безпеки і  захист  державного  кордону <br>України  покладаються  на  відповідні  військові  формування    та <br>правоохоронні органи держави,  організація  і  порядок  діяльності <br>яких визначаються законом.
<a name="o54"></a>     Збройні Сили України та інші військові  формування  ніким  не <br>можуть бути використані для обмеження прав і свобод громадян або з <br>метою повалення конституційного ладу, усунення  органів  влади  чи <br>перешкоджання їх діяльності.
<a name="o55"></a>     Держава забезпечує соціальний захист  громадян  України,  які <br>перебувають  на  службі  у  Збройних  Силах  України  та  в  інших <br>військових формуваннях, а також членів їхніх сімей.
<a name="o56"></a>     На території України забороняється створення і функціонування <br>будь-яких  збройних  формувань,  не  передбачених   законом.
<a name="o57"></a>     На території України не допускається  розташування  іноземних <br>військових баз. <br>
<a name="o58"></a>     <b>Стаття 18.</b> Зовнішньополітична діяльність  України  спрямована <br>на  забезпечення  її  національних  інтересів  і  безпеки   шляхом <br>підтримання мирного і взаємовигідного  співробітництва  з  членами <br>міжнародного  співтовариства  за  загальновизнаними  принципами  і <br>нормами міжнародного права. <br>
<a name="o59"></a>     <b>Стаття 19.</b> Правовий порядок в Україні ґрунтується на засадах, <br>відповідно до яких ніхто не може бути примушений робити те, що  не <br>передбачено  законодавством.
<a name="o60"></a>     Органи державної влади та  органи  місцевого  самоврядування, <br>їх посадові особи зобов'язані діяти  лише  на  підставі,  в  межах <br>повноважень та у спосіб, що передбачені Конституцією  та  законами <br>України. <br>
<a name="o61"></a>     <b>Стаття 20.</b> Державними символами України  є  Державний  Прапор <br>України, Державний Герб України і Державний Гімн України.
<a name="o62"></a>     Державний  Прапор  України  -  стяг  із  двох    рівновеликих <br>горизонтальних смуг синього і жовтого кольорів.
<a name="o63"></a>     Великий Державний Герб України встановлюється  з  урахуванням <br>малого Державного Герба  України  та  герба  Війська  Запорізького <br>законом,  що  приймається  не  менш   як   двома   третинами   від <br>конституційного складу Верховної Ради України.
<a name="o64"></a>     Головним елементом великого Державного Герба України  є  Знак <br>Княжої Держави Володимира Великого (малий Державний Герб України).
<a name="o65"></a>     Державний Гімн України  -  національний  гімн  на  музику  М. <br>Вербицького із словами, затвердженими законом, що  приймається  не <br>менш як двома третинами від конституційного складу Верховної  Ради <br>України.
<a name="o66"></a>     Опис державних символів України та  порядок  їх  використання <br>встановлюються законом, що приймається не менш як двома  третинами <br>від конституційного складу Верховної Ради України.
<a name="o67"></a>     Столицею України є місто Київ. <br><br>
<a name="o68"></a>                          <b>Р о з д і л II</b> <br>
<a name="o69"></a>         ПРАВА, СВОБОДИ ТА ОБОВ'ЯЗКИ ЛЮДИНИ І ГРОМАДЯНИНА <br>
<a name="o70"></a>     <b>Стаття 21.</b> Усі люди є вільні і  рівні  у  своїй  гідності  та <br>правах. Права і свободи людини є невідчужуваними та непорушними. <br>
<a name="o71"></a>     <b>Стаття 22.</b> Права і свободи людини і  громадянина,  закріплені <br>цією Конституцією, не є вичерпними.
<a name="o72"></a>     Конституційні права і свободи гарантуються і не  можуть  бути <br>скасовані.
<a name="o73"></a>     При прийнятті нових  законів  або  внесенні  змін  до  чинних <br>законів не допускається звуження змісту та обсягу існуючих прав  і <br>свобод. <br>
<a name="o74"></a>     <b>Стаття 23.</b> Кожна людина має право на вільний  розвиток  своєї <br>особистості, якщо при цьому не порушуються права і  свободи  інших <br>людей, та має обов'язки перед суспільством, в якому забезпечується <br>вільний і всебічний розвиток її особистості. <br>
<a name="o75"></a>     <b>Стаття  24.</b>  Громадяни  мають  рівні  конституційні  права  і <br>свободи та є рівними перед законом.
<a name="o76"></a>     Не може бути привілеїв чи обмежень за ознаками раси,  кольору <br>шкіри,  політичних,  релігійних  та  інших   переконань,    статі, <br>етнічного  та  соціального  походження,  майнового  стану,   місця <br>проживання, за мовними або іншими ознаками.
<a name="o77"></a>     Рівність  прав  жінки  і  чоловіка  забезпечується:  наданням <br>жінкам рівних з чоловіками можливостей у  громадсько-політичній  і <br>культурній діяльності, у здобутті освіти і професійній підготовці, <br>у праці  та винагороді за неї;  спеціальними заходами щодо охорони <br>праці і здоров'я жінок,  встановленням пенсійних пільг; створенням <br>умов, які дають жінкам можливість поєднувати працю з материнством; <br>правовим захистом, матеріальною і моральною підтримкою материнства <br>і дитинства,  включаючи  надання  оплачуваних  відпусток  та інших <br>пільг вагітним жінкам і матерям. <br>
<a name="o78"></a>     <b>Стаття 25.</b>  Громадянин  України  не  може  бути   позбавлений <br>громадянства і права змінити громадянство.
<a name="o79"></a>     Громадянин України не може бути вигнаний за межі України  або <br>виданий іншій державі.
<a name="o80"></a>     Україна гарантує піклування та захист своїм  громадянам,  які <br>перебувають за її межами. <br>
<a name="o81"></a>     <b>Стаття 26.</b> Іноземці та особи без громадянства, що перебувають <br>в Україні на законних підставах, користуються тими самими  правами <br>і свободами, а також несуть такі самі обов'язки,  як  і  громадяни <br>України, - за винятками, встановленими Конституцією,  законами  чи <br>міжнародними договорами України.
<a name="o82"></a>     Іноземцям  та  особам  без  громадянства  може  бути   надано <br>притулок у порядку, встановленому законом. <br>
<a name="o83"></a>     <b>Стаття 27.</b>  Кожна людина має невід'ємне право на життя.
<a name="o84"></a>     Ніхто не може бути  свавільно  позбавлений  життя.  Обов'язок <br>держави - захищати життя людини.
<a name="o85"></a>     Кожен має право захищати  своє  життя  і  здоров'я,  життя  і <br>здоров'я інших людей від протиправних посягань. <br>
<a name="o86"></a>     <b>Стаття 28.</b>  Кожен має право на повагу до його гідності.
<a name="o87"></a>     Ніхто  не  може  бути   підданий    катуванню,    жорстокому, <br>нелюдському або такому, що принижує його гідність,  поводженню  чи <br>покаранню.
<a name="o88"></a>     Жодна людина без  її  вільної  згоди  не  може  бути  піддана <br>медичним, науковим чи іншим дослідам. <br>
<a name="o89"></a>     <b>Стаття 29.</b> Кожна людина має  право  на  свободу  та  особисту <br>недоторканність.
<a name="o90"></a>     Ніхто не може бути заарештований  або  триматися  під  вартою <br>інакше як за вмотивованим рішенням суду і тільки на підставах та в <br>порядку, встановлених законом.
<a name="o91"></a>     У разі нагальної необхідності  запобігти  злочинові  чи  його <br>перепинити уповноважені на те законом  органи  можуть  застосувати <br>тримання  особи  під  вартою  як  тимчасовий  запобіжний    захід, <br>обґрунтованість якого  протягом  сімдесяти  двох  годин  має  бути <br>перевірена судом.  Затримана  особа  негайно  звільняється,   якщо <br>протягом сімдесяти двох годин з моменту затримання їй  не  вручено <br>вмотивованого рішення суду про тримання під вартою.
<a name="o92"></a>     Кожному заарештованому чи затриманому  має  бути  невідкладно <br>повідомлено про мотиви арешту чи затримання, роз'яснено його права <br>та надано можливість з моменту затримання захищати  себе  особисто <br>та користуватися правовою допомогою захисника.
<a name="o93"></a>     Кожний затриманий має право у будь-який час оскаржити в  суді <br>своє затримання.
<a name="o94"></a>     Про арешт або затримання людини має бути негайно  повідомлено <br>родичів заарештованого чи затриманого. <br>
<a name="o95"></a>     <b>Стаття 30.</b> Кожному  гарантується  недоторканність  житла.
<a name="o96"></a>     Не допускається проникнення до житла чи до  іншого  володіння <br>особи,  проведення  в  них  огляду  чи   обшуку   інакше   як   за <br>вмотивованим рішенням суду.
<a name="o97"></a>     У  невідкладних  випадках,  пов'язаних  із  врятуванням життя <br>людей та  майна  чи  з  безпосереднім  переслідуванням  осіб,  які <br>підозрюються у  вчиненні  злочину,  можливий  інший,  встановлений <br>законом, порядок проникнення  до  житла  чи  до  іншого  володіння <br>особи, проведення в них огляду і обшуку. <br>
<a name="o98"></a>     <b>Стаття  31.</b>  Кожному  гарантується    таємниця    листування, <br>телефонних розмов, телеграфної та  іншої  кореспонденції.  Винятки <br>можуть  бути  встановлені  лише  судом  у  випадках,  передбачених <br>законом, з метою запобігти злочинові чи з'ясувати істину  під  час <br>розслідування кримінальної справи, якщо іншими способами  одержати <br>інформацію неможливо. <br>
<a name="o99"></a>     <b>Стаття 32.</b> Ніхто не може зазнавати втручання в його  особисте <br>і сімейне життя, крім випадків, передбачених Конституцією України.
<a name="o100"></a>     Не  допускається  збирання,  зберігання,   використання    та <br>поширення конфіденційної інформації про особу без її  згоди,  крім <br>випадків, визначених законом,  і  лише  в  інтересах  національної <br>безпеки, економічного добробуту та прав людини.
<a name="o101"></a>     Кожний громадянин має право знайомитися в  органах  державної <br>влади, органах місцевого самоврядування, установах і  організаціях <br>з відомостями про себе, які не є  державною  або  іншою  захищеною <br>законом таємницею.
<a name="o102"></a>     Кожному  гарантується  судовий  захист  права   спростовувати <br>недостовірну інформацію про себе і членів  своєї  сім'ї  та  права <br>вимагати  вилучення  будь-якої  інформації,  а  також  право    на <br>відшкодування матеріальної і моральної шкоди, завданої  збиранням, <br>зберіганням,   використанням  та  поширенням  такої  недостовірної <br>інформації. <br>
<a name="o103"></a>     <b>Стаття 33.</b> Кожному, хто на законних  підставах  перебуває  на <br>території України, гарантується свобода пересування, вільний вибір <br>місця проживання, право  вільно  залишати  територію  України,  за <br>винятком обмежень, які встановлюються законом.
<a name="o104"></a>     Громадянин  України  не  може  бути   позбавлений   права   в <br>будь-який час повернутися в Україну. <br><br>
<a name="o105"></a>     <b>Стаття 34.</b> Кожному гарантується  право  на  свободу  думки  і <br>слова, на вільне вираження своїх поглядів і переконань.
<a name="o106"></a>     Кожен має право вільно збирати, зберігати, використовувати  і <br>поширювати інформацію усно, письмово або в інший спосіб - на  свій <br>вибір.
<a name="o107"></a>     Здійснення цих прав може бути обмежене  законом  в  інтересах <br>національної безпеки, територіальної цілісності  або  громадського <br>порядку з метою запобігання заворушенням чи злочинам, для  охорони <br>здоров'я населення, для захисту репутації або прав  інших   людей, <br>для запобігання розголошенню інформації, одержаної  конфіденційно, <br>або для підтримання авторитету і неупередженості правосуддя. <br>
<a name="o108"></a>     <b>Стаття  35.</b>  Кожен  має  право  на  свободу   світогляду    і <br>віросповідання. Це  право  включає  свободу  сповідувати  будь-яку <br>релігію  або  не  сповідувати  ніякої,  безперешкодно  відправляти <br>одноособово чи колективно релігійні  культи  і  ритуальні  обряди, <br>вести релігійну діяльність.
<a name="o109"></a>     Здійснення цього права може  бути  обмежене  законом  лише  в <br>інтересах охорони громадського  порядку,  здоров'я  і  моральності <br>населення або захисту прав і свобод інших людей.
<a name="o110"></a>     Церква і релігійні організації  в  Україні  відокремлені  від <br>держави, а школа - від церкви. Жодна релігія не може бути  визнана <br>державою як обов'язкова.
<a name="o111"></a>     Ніхто не може бути  увільнений  від  своїх  обов'язків  перед <br>державою  або  відмовитися  від  виконання  законів  за   мотивами <br>релігійних переконань. У разі якщо виконання військового обов'язку <br>суперечить релігійним переконанням  громадянина,  виконання  цього <br>обов'язку має бути замінене альтернативною (невійськовою) службою. <br>
<a name="o112"></a>     <b>Стаття  36.</b>  Громадяни  України  мають  право   на    свободу <br>об'єднання  у  політичні  партії  та  громадські  організації  для <br>здійснення  і  захисту  своїх  прав  і  свобод   та    задоволення <br>політичних,  економічних,  соціальних,   культурних    та    інших <br>інтересів, за винятком обмежень, встановлених законом в  інтересах <br>національної безпеки та  громадського  порядку,  охорони  здоров'я <br>населення або захисту прав і свобод інших людей.
<a name="o113"></a>     Політичні партії в Україні сприяють  формуванню  і  вираженню <br>політичної  волі  громадян,  беруть  участь  у  виборах.   Членами <br>політичних партій можуть бути лише  громадяни  України.  Обмеження <br>щодо членства у політичних партіях  встановлюються  виключно  цією <br>Конституцією і законами України.
<a name="o114"></a>     Громадяни мають право на участь у професійних спілках з метою <br>захисту своїх трудових і соціально-економічних прав та  інтересів. <br>Професійні спілки  є  громадськими  організаціями,  що  об'єднують <br>громадян, пов'язаних спільними інтересами за родом їх  професійної <br>діяльності. Професійні спілки утворюються без попереднього дозволу <br>на основі вільного вибору їх членів. Усі професійні  спілки  мають <br>рівні  права.  Обмеження  щодо  членства  у  професійних   спілках <br>встановлюються виключно цією Конституцією і законами України.
<a name="o115"></a>     Ніхто не може бути примушений до вступу в будь-яке об'єднання <br>громадян чи обмежений у правах за належність  чи  неналежність  до <br>політичних партій або громадських організацій.
<a name="o116"></a>     Усі об'єднання громадян рівні перед законом. <br>
<a name="o117"></a>     <b>Стаття  37.</b>  Утворення  і  діяльність  політичних  партій  та <br>громадських організацій, програмні цілі або дії яких спрямовані на <br>ліквідацію  незалежності  України,  зміну  конституційного    ладу <br>насильницьким  шляхом,  порушення  суверенітету  і  територіальної <br>цілісності    держави,  підрив  її  безпеки,  незаконне захоплення <br>державної влади, пропаганду  війни,  насильства,  на  розпалювання <br>міжетнічної, расової, релігійної ворожнечі, посягання на  права  і <br>свободи людини, здоров'я населення, забороняються.
<a name="o118"></a>     Політичні партії та громадські  організації  не  можуть  мати <br>воєнізованих формувань.
<a name="o119"></a>     Не  допускається  створення  і   діяльність    організаційних <br>структур політичних партій в органах виконавчої та судової влади і <br>виконавчих   органах    місцевого    самоврядування,    військових <br>формуваннях, а також  на  державних  підприємствах,  у  навчальних <br>закладах та інших державних установах і організаціях.
<a name="o120"></a>     Заборона діяльності об'єднань громадян  здійснюється  лише  в <br>судовому порядку. <br>
<a name="o121"></a>     <b>Стаття 38.</b> Громадяни мають право брати  участь  в  управлінні <br>державними справами, у всеукраїнському та  місцевих  референдумах, <br>вільно обирати і бути  обраними  до  органів  державної  влади  та <br>органів місцевого самоврядування.
<a name="o122"></a>     Громадяни користуються рівним  правом  доступу  до  державної <br>служби, а також до служби в органах місцевого самоврядування. <br>
<a name="o123"></a>     <b>Стаття 39.</b> Громадяни мають право збиратися мирно, без зброї і <br>проводити збори, мітинги, походи і  демонстрації,  про  проведення <br>яких завчасно  сповіщаються  органи  виконавчої  влади  чи  органи <br>місцевого самоврядування.
<a name="o124"></a>     Обмеження щодо реалізації цього  права  може  встановлюватися <br>судом відповідно до закону і лише в інтересах національної безпеки <br>та громадського порядку -  з  метою  запобігання  заворушенням  чи <br>злочинам, для охорони здоров'я населення або захисту прав і свобод <br>інших людей. <br>
<a name="o125"></a>     <b>Стаття  40.</b>  Усі  мають  право  направляти  індивідуальні  чи <br>колективні письмові звернення або особисто звертатися  до  органів <br>державної влади, органів місцевого самоврядування та  посадових  і <br>службових осіб цих органів, що зобов'язані розглянути звернення  і <br>дати обґрунтовану відповідь у встановлений законом строк. <br>
<a name="o126"></a>     <b>Стаття  41.</b>  Кожен  має  право  володіти,  користуватися    і <br>розпоряджатися    своєю    власністю,    результатами        своєї <br>інтелектуальної, творчої діяльності.
<a name="o127"></a>     Право приватної власності набувається в порядку,  визначеному <br>законом.
<a name="o128"></a>     Громадяни для задоволення своїх потреб  можуть  користуватися <br>об'єктами права державної та комунальної власності  відповідно  до <br>закону.
<a name="o129"></a>     Ніхто  не  може бути протиправно позбавлений права власності. <br>Право приватної власності є непорушним.
<a name="o130"></a>     Примусове відчуження об'єктів права приватної власності  може <br>бути  застосоване   лише   як   виняток   з   мотивів   суспільної <br>необхідності, на підставі і в порядку,  встановлених  законом,  та <br>за  умови  попереднього  і  повного  відшкодування  їх   вартості. <br>Примусове   відчуження   таких   об'єктів   з   наступним   повним <br>відшкодуванням їх вартості допускається лише в умовах воєнного  чи <br>надзвичайного стану.
<a name="o131"></a>     Конфіскація майна може бути застосована виключно за  рішенням <br>суду  у  випадках,  обсязі  та  порядку,  встановлених    законом.
<a name="o132"></a>     Використання  власності  не  може  завдавати  шкоди   правам, <br>свободам та гідності громадян, інтересам суспільства,  погіршувати <br>екологічну ситуацію і природні якості землі. <br>
<a name="o133"></a>     <b>Стаття 42.</b> Кожен має право на підприємницьку діяльність,  яка <br>не заборонена законом.
<a name="o134"></a>     Підприємницька діяльність депутатів,  посадових  і  службових <br>осіб органів державної влади та органів  місцевого  самоврядування <br>обмежується законом.
<a name="o135"></a>     Держава  забезпечує  захист  конкуренції  у   підприємницькій <br>діяльності. Не допускаються зловживання монопольним становищем  на <br>ринку,  неправомірне  обмеження  конкуренції  та    недобросовісна <br>конкуренція. Види і межі монополії визначаються законом.
<a name="o136"></a>     Держава захищає права споживачів, здійснює контроль за якістю <br>і безпечністю продукції та  усіх  видів  послуг  і  робіт,  сприяє <br>діяльності громадських організацій споживачів. <br>
<a name="o137"></a>     <b>Стаття 43.</b> Кожен має право на працю,  що  включає  можливість <br>заробляти собі на життя працею, яку він вільно обирає або  на  яку <br>вільно погоджується.
<a name="o138"></a>     Держава створює  умови  для  повного  здійснення  громадянами <br>права на працю, гарантує рівні можливості  у  виборі  професії  та <br>роду    трудової     діяльності,        реалізовує        програми <br>професійно-технічного навчання, підготовки і перепідготовки кадрів <br>відповідно до суспільних потреб.
<a name="o139"></a>     Використання примусової праці  забороняється.  Не  вважається <br>примусовою  працею  військова  або  альтернативна    (невійськова) <br>служба, а також  робота  чи  служба,  яка  виконується  особою  за <br>вироком чи іншим рішенням  суду  або  відповідно  до  законів  про <br>воєнний і про надзвичайний стан.
<a name="o140"></a>     Кожен має право на належні, безпечні і здорові  умови  праці, <br>на заробітну плату, не нижчу від визначеної законом.
<a name="o141"></a>     Використання праці жінок і неповнолітніх на  небезпечних  для <br>їхнього здоров'я роботах забороняється.
<a name="o142"></a>     Громадянам гарантується захист  від  незаконного  звільнення.
<a name="o143"></a>     Право на своєчасне одержання винагороди за працю  захищається <br>законом. <br>
<a name="o144"></a>     <b>Стаття 44.</b> Ті, хто працює, мають право на страйк для  захисту <br>своїх економічних і соціальних інтересів.
<a name="o145"></a>     Порядок здійснення права на страйк встановлюється  законом  з <br>урахуванням  необхідності  забезпечення   національної    безпеки, <br>охорони здоров'я, прав і свобод інших людей.
<a name="o146"></a>     Ніхто не може бути примушений до участі  або  до  неучасті  у <br>страйку.
<a name="o147"></a>     Заборона страйку можлива лише на підставі закону. <br>
<a name="o148"></a>     <b>Стаття 45.</b> Кожен, хто працює, має право на відпочинок.
<a name="o149"></a>     Це право забезпечується наданням днів щотижневого відпочинку, <br>а також оплачуваної щорічної відпустки, встановленням  скороченого <br>робочого  дня  щодо  окремих  професій  і  виробництв,  скороченої <br>тривалості роботи у нічний час.
<a name="o150"></a>     Максимальна тривалість робочого часу,  мінімальна  тривалість <br>відпочинку та оплачуваної щорічної відпустки, вихідні та  святкові <br>дні, а  також  інші  умови  здійснення  цього  права  визначаються <br>законом. <br>
<a name="o151"></a>     <b>Стаття 46.</b> Громадяни мають право  на  соціальний  захист,  що <br>включає право на забезпечення їх  у  разі  повної,  часткової  або <br>тимчасової втрати працездатності, втрати годувальника,  безробіття <br>з незалежних від них обставин, а  також  у  старості  та  в  інших <br>випадках, передбачених законом.
<a name="o152"></a>     Це  право   гарантується    загальнообов'язковим    державним <br>соціальним страхуванням за  рахунок  страхових  внесків  громадян, <br>підприємств, установ і організацій, а  також  бюджетних  та  інших <br>джерел  соціального  забезпечення;  створенням  мережі  державних, <br>комунальних, приватних закладів для догляду за непрацездатними.
<a name="o153"></a>     Пенсії,  інші  види  соціальних  виплат  та  допомоги,  що  є <br>основним джерелом існування, мають забезпечувати рівень життя,  не <br>нижчий від прожиткового мінімуму, встановленого законом. <br>
<a name="o154"></a>     <b>Стаття 47.</b> Кожен має право на житло. Держава  створює  умови, <br>за яких кожний громадянин матиме змогу побудувати житло,  придбати <br>його у власність або взяти в оренду.
<a name="o155"></a>     Громадянам,  які  потребують  соціального   захисту,    житло <br>надається державою та органами місцевого самоврядування безоплатно <br>або за доступну для них плату відповідно до закону.
<a name="o156"></a>     Ніхто не може бути примусово позбавлений житла інакше  як  на <br>підставі закону за рішенням суду. <br>
<a name="o157"></a>     <b>Стаття 48.</b> Кожен має право на достатній життєвий  рівень  для <br>себе і своєї сім'ї, що включає достатнє харчування, одяг, житло. <br>
<a name="o158"></a>     <b>Стаття 49.</b> Кожен  має  право  на  охорону  здоров'я,  медичну <br>допомогу та медичне страхування.
<a name="o159"></a>     Охорона  здоров'я  забезпечується  державним    фінансуванням <br>відповідних    соціально-економічних,    медико-санітарних       і <br>оздоровчо-профілактичних програм.
<a name="o160"></a>     Держава створює умови для ефективного і доступного  для  всіх <br>громадян  медичного  обслуговування.  У  державних  і  комунальних <br>закладах охорони здоров'я медична допомога  надається  безоплатно; <br>існуюча мережа таких закладів  не  може  бути  скорочена.  Держава <br>сприяє розвиткові лікувальних закладів усіх форм власності.
<a name="o161"></a>     Держава  дбає  про  розвиток  фізичної  культури  і   спорту, <br>забезпечує санітарно-епідемічне благополуччя. <br>
<a name="o162"></a>     <b>Стаття 50.</b> Кожен має право на безпечне для життя  і  здоров'я <br>довкілля та  на  відшкодування  завданої  порушенням  цього  права <br>шкоди.
<a name="o163"></a>     Кожному гарантується право вільного доступу до інформації про <br>стан довкілля, про якість харчових продуктів і предметів побуту, а <br>також право на її поширення. Така інформація ніким  не  може  бути <br>засекречена. <br>
<a name="o164"></a>     <b>Стаття   51.</b>  Шлюб  ґрунтується  на  вільній  згоді  жінки  і <br>чоловіка. Кожен із подружжя має рівні права і обов'язки у шлюбі та <br>сім'ї.
<a name="o165"></a>     Батьки   зобов'язані   утримувати  дітей  до  їх  повноліття. <br>Повнолітні  діти  зобов'язані піклуватися про своїх непрацездатних <br>батьків.
<a name="o166"></a>     Сім'я,  дитинство,  материнство  і  батьківство  охороняються <br>державою. <br>
<a name="o167"></a>     <b>Стаття  52.</b>  Діти  рівні  у  своїх  правах   незалежно    від <br>походження, а також від того, народжені вони у шлюбі чи поза ним.
<a name="o168"></a>     Будь-яке  насильство  над  дитиною   та    її    експлуатація <br>переслідуються за законом.
<a name="o169"></a>     Утримання  та  виховання  дітей-сиріт  і  дітей,  позбавлених <br>батьківського  піклування,  покладається  на   державу.    Держава <br>заохочує і підтримує благодійницьку діяльність щодо дітей. <br>
<a name="o170"></a>     <b>Стаття 53.</b>  Кожен має право на освіту.
<a name="o171"></a>     Повна загальна середня освіта є обов'язковою.
<a name="o172"></a>     Держава забезпечує доступність  і  безоплатність  дошкільної, <br>повної загальної середньої, професійно-технічної, вищої  освіти  в <br>державних і комунальних навчальних закладах; розвиток  дошкільної, <br>повної загальної середньої,  позашкільної,   професійно-технічної, <br>вищої і  післядипломної  освіти,  різних  форм  навчання;  надання <br>державних стипендій та пільг учням і студентам.
<a name="o173"></a>     Громадяни  мають  право  безоплатно  здобути  вищу  освіту  в <br>державних і комунальних навчальних закладах на конкурсній основі.
<a name="o174"></a>     Громадянам, які належать до національних  меншин,  відповідно <br>до закону гарантується  право  на  навчання  рідною  мовою  чи  на <br>вивчення рідної мови у державних і комунальних навчальних закладах <br>або через національні культурні товариства. <br>
<a name="o175"></a>     <b>Стаття  54.</b>  Громадянам  гарантується  свобода  літературної, <br>художньої, наукової і технічної творчості, захист  інтелектуальної <br>власності,  їхніх  авторських  прав,  моральних  і    матеріальних <br>інтересів, що виникають у зв'язку з різними видами інтелектуальної <br>діяльності.
<a name="o176"></a>     Кожний  громадянин  має    право    на    результати    своєї <br>інтелектуальної, творчої діяльності; ніхто не може використовувати <br>або поширювати їх без  його  згоди,  за  винятками,  встановленими <br>законом.
<a name="o177"></a>     Держава  сприяє  розвиткові  науки,  встановленню    наукових <br>зв'язків України зі світовим співтовариством.
<a name="o178"></a>     Культурна спадщина охороняється законом.
<a name="o179"></a>     Держава забезпечує  збереження  історичних  пам'яток та інших <br>об'єктів,  що становлять культурну цінність,  вживає  заходів  для <br>повернення в Україну культурних цінностей народу,  які знаходяться <br>за її межами. <br>
<a name="o180"></a>     <b>Стаття 55.</b> Права і свободи людини і  громадянина  захищаються <br>судом.
<a name="o181"></a>     Кожному гарантується право на оскарження в суді  рішень,  дій <br>чи  бездіяльності  органів  державної  влади,  органів   місцевого <br>самоврядування, посадових і службових осіб.
<a name="o182"></a>     Кожен  має  право  звертатися  за  захистом  своїх  прав   до <br>Уповноваженого Верховної Ради України з прав людини.
<a name="o183"></a>     Кожен має право після використання всіх національних  засобів <br>правового захисту звертатися за захистом своїх прав  і  свобод  до <br>відповідних міжнародних судових установ чи до відповідних  органів <br>міжнародних організацій, членом або учасником яких є Україна.
<a name="o184"></a>     Кожен має право будь-якими не забороненими  законом  засобами <br>захищати  свої  права  і  свободи  від  порушень  і   протиправних <br>посягань. <br>
<a name="o185"></a>     <b>Стаття 56.</b>  Кожен  має  право  на  відшкодування  за  рахунок <br>держави  чи  органів  місцевого  самоврядування  матеріальної   та <br>моральної  шкоди,  завданої  незаконними  рішеннями,   діями    чи <br>бездіяльністю  органів  державної   влади,    органів    місцевого <br>самоврядування, їх посадових і службових осіб при здійсненні  ними <br>своїх повноважень. <br>
<a name="o186"></a>     <b>Стаття 57.</b> Кожному гарантується  право  знати  свої  права  і <br>обов'язки.
<a name="o187"></a>     Закони та інші нормативно-правові акти, що визначають права і <br>обов'язки громадян, мають бути  доведені  до  відома  населення  у <br>порядку, встановленому законом.
<a name="o188"></a>     Закони та інші нормативно-правові акти, що визначають права і <br>обов'язки громадян, не доведені до  відома  населення  у  порядку, <br>встановленому законом, є нечинними. <br>
<a name="o189"></a>     <b>Стаття 58.</b> Закони та інші нормативно-правові  акти  не  мають <br>зворотної дії в часі, крім випадків,  коли  вони  пом'якшують  або <br>скасовують відповідальність особи.
<a name="o190"></a>     Ніхто не може відповідати за діяння, які на час  їх  вчинення <br>не визнавалися законом як правопорушення. <br>
<a name="o191"></a>     <b>Стаття 59.</b> Кожен має право на правову допомогу.  У  випадках, <br>передбачених законом, ця допомога надається  безоплатно.  Кожен  є <br>вільним у виборі захисника своїх прав.
<a name="o192"></a>     Для забезпечення права на захист від обвинувачення та надання <br>правової допомоги при вирішенні справ у судах та  інших  державних <br>органах в Україні діє адвокатура. <br>
<a name="o193"></a>     <b>Стаття 60.</b> Ніхто не  зобов'язаний  виконувати  явно  злочинні <br>розпорядження чи накази.
<a name="o194"></a>     За віддання і  виконання  явно  злочинного  розпорядження  чи <br>наказу настає юридична відповідальність. <br>
<a name="o195"></a>     <b>Стаття 61.</b> Ніхто не може бути двічі притягнений до  юридичної <br>відповідальності одного виду за одне й те саме правопорушення.
<a name="o196"></a>     Юридична відповідальність особи має індивідуальний характер. <br>
<a name="o197"></a>     <b>Стаття 62.</b> Особа вважається невинуватою у вчиненні злочину  і <br>не може бути піддана кримінальному покаранню, доки її вину не буде <br>доведено в законному порядку і встановлено  обвинувальним  вироком <br>суду.
<a name="o198"></a>     Ніхто не зобов'язаний доводити свою невинуватість у  вчиненні <br>злочину.
<a name="o199"></a>     Обвинувачення не  може  ґрунтуватися  на  доказах,  одержаних <br>незаконним шляхом,  а  також  на  припущеннях.  Усі  сумніви  щодо <br>доведеності вини особи тлумачаться на її користь.
<a name="o200"></a>     У разі  скасування  вироку  суду  як  неправосудного  держава <br>відшкодовує матеріальну і моральну  шкоду,  завдану  безпідставним <br>засудженням. <br>
<a name="o201"></a>     <b>Стаття 63.</b> Особа не несе відповідальності за  відмову  давати <br>показання або  пояснення  щодо  себе,  членів  сім'ї  чи  близьких <br>родичів, коло яких визначається законом.
<a name="o202"></a>     Підозрюваний, обвинувачений чи підсудний має право на захист.
<a name="o203"></a>     Засуджений користується всіма правами людини  і  громадянина, <br>за винятком обмежень, які визначені законом і встановлені  вироком <br>суду. <br>
<a name="o204"></a>     <b>Стаття 64.</b> Конституційні права і свободи людини і громадянина <br>не можуть бути обмежені, крім випадків, передбачених  Конституцією <br>України.
<a name="o205"></a>     В  умовах  воєнного   або    надзвичайного    стану    можуть <br>встановлюватися окремі обмеження  прав  і  свобод  із  зазначенням <br>строку дії цих обмежень. Не можуть бути обмежені права і  свободи, <br>передбачені статтями 24, 25, 27, 28, 29, 40, 47, 51, 52,  55,  56, <br>57, 58, 59, 60, 61, 62, 63 цієї Конституції. <br>
<a name="o206"></a>     <b>Стаття 65.</b> Захист Вітчизни,  незалежності  та  територіальної <br>цілісності України, шанування її державних символів  є  обов'язком <br>громадян України.
<a name="o207"></a>     Громадяни відбувають військову службу відповідно до закону. <br>
<a name="o208"></a>     <b>Стаття 66.</b> Кожен зобов'язаний не заподіювати  шкоду  природі, <br>культурній спадщині, відшкодовувати завдані ним збитки. <br>
<a name="o209"></a>     <b>Стаття 67.</b> Кожен зобов'язаний сплачувати податки  і  збори  в <br>порядку і розмірах, встановлених законом.
<a name="o210"></a>     Усі громадяни щорічно  подають  до  податкових  інспекцій  за <br>місцем проживання декларації про свій майновий стан та  доходи  за <br>минулий рік у порядку, встановленому законом. <br>
<a name="o211"></a>     <b>Стаття  68.</b>  Кожен  зобов'язаний   неухильно    додержуватися <br>Конституції України та законів України, не  посягати  на  права  і <br>свободи, честь і гідність інших людей.
<a name="o212"></a>     Незнання законів не звільняє від юридичної відповідальності. <br><br>
<a name="o213"></a>                         <b>Р о з д і л III</b> <br>
<a name="o214"></a>                        ВИБОРИ. РЕФЕРЕНДУМ <br>
<a name="o215"></a>     <b>Стаття 69.</b> Народне волевиявлення здійснюється  через  вибори, <br>референдум та інші форми безпосередньої демократії. <br>
<a name="o216"></a>     <b>Стаття 70.</b> Право  голосу  на  виборах  і  референдумах  мають <br>громадяни України, які досягли на день їх проведення  вісімнадцяти <br>років.
<a name="o217"></a>     Не  мають  права  голосу  громадяни,  яких   визнано    судом <br>недієздатними. <br>
<a name="o218"></a>     <b>Стаття 71.</b> Вибори  до  органів  державної  влади  та  органів <br>місцевого самоврядування  є  вільними  і  відбуваються  на  основі <br>загального, рівного і  прямого  виборчого  права  шляхом  таємного <br>голосування.
<a name="o219"></a>     Виборцям гарантується вільне волевиявлення. <br>
<a name="o220"></a>     <b>Стаття 72.</b> Всеукраїнський референдум призначається  Верховною <br>Радою  України  або  Президентом  України  відповідно  до    їхніх <br>повноважень, встановлених цією Конституцією.
<a name="o221"></a>     Всеукраїнський  референдум   проголошується    за    народною <br>ініціативою на вимогу не менш як трьох мільйонів громадян України, <br>які мають право голосу, за  умови,  що  підписи  щодо  призначення <br>референдуму зібрано не менш як у двох третинах областей і не  менш <br>як по сто тисяч підписів у кожній області. <br>
<a name="o222"></a>     <b>Стаття 73.</b> Виключно всеукраїнським  референдумом  вирішуються <br>питання про зміну території України. <br>
<a name="o223"></a>     <b>Стаття 74.</b> Референдум не допускається щодо  законопроектів  з <br>питань податків, бюджету та амністії. <br><br>
<a name="o224"></a>                          <b>Р о з д і л IV</b> <br>
<a name="o225"></a>                      ВЕРХОВНА РАДА УКРАЇНИ <br>
<a name="o226"></a>     <b>Стаття 75.</b> Єдиним органом  законодавчої  влади  в  Україні  є <br>парламент - Верховна Рада України. <br>
<a name="o227"></a>     <b>Стаття 76.</b> Конституційний  склад  Верховної  Ради  України  - <br>чотириста п'ятдесят народних депутатів України, які обираються  на <br>основі  загального,  рівного  і  прямого  виборчого  права  шляхом <br>таємного голосування строком на чотири роки.
<a name="o228"></a>     Народним депутатом України може бути громадянин України, який <br>на день виборів досяг двадцяти одного року,  має  право  голосу  і <br>проживає в Україні протягом останніх п'яти років.
<a name="o229"></a>     Не може бути обраним до Верховної  Ради  України  громадянин, <br>який має судимість за вчинення умисного злочину, якщо ця судимість <br>не погашена і не знята у встановленому законом порядку.
<a name="o230"></a>     Повноваження   народних   депутатів    України   визначаються <br>Конституцією та законами України. <br>
<a name="o231"></a>     <b>Стаття  77.</b>  Чергові  вибори  до  Верховної   Ради    України <br>відбуваються в останню неділю березня четвертого року  повноважень <br>Верховної Ради України.
<a name="o232"></a>     Позачергові вибори до Верховної  Ради  України  призначаються <br>Президентом України і проводяться в період шістдесяти днів  з  дня <br>опублікування  рішення  про  дострокове  припинення    повноважень <br>Верховної Ради України.
<a name="o233"></a>     Порядок  проведення  виборів  народних   депутатів    України <br>встановлюється законом. <br>
<a name="o234"></a>     <b>Стаття  78.</b>  Народні  депутати  України    здійснюють    свої <br>повноваження на постійній основі.
<a name="o235"></a>     Народні  депутати   України    не    можуть    мати    іншого <br>представницького мандата чи бути на державній службі.
<a name="o236"></a>     Вимоги  щодо  несумісності  депутатського  мандата  з  іншими <br>видами діяльності встановлюються законом. <br>
<a name="o237"></a>     <b>Стаття 79.</b> Перед вступом на посаду народні  депутати  України <br>складають перед Верховною Радою України таку присягу:
<a name="o238"></a>     "Присягаю на  вірність  Україні.  Зобов'язуюсь  усіма  своїми <br>діями боронити  суверенітет  і  незалежність  України,  дбати  про <br>благо Вітчизни і добробут Українського народу.
<a name="o239"></a>     Присягаю  додержуватися  Конституції  України   та    законів <br>України,  виконувати   свої    обов'язки    в    інтересах    усіх <br>співвітчизників".
<a name="o240"></a>     Присягу зачитує найстарший за віком народний депутат  України <br>перед відкриттям першої сесії новообраної Верховної Ради  України, <br>після чого депутати скріплюють присягу  своїми  підписами  під  її <br>текстом.
<a name="o241"></a>     Відмова скласти присягу має  наслідком  втрату  депутатського <br>мандата.
<a name="o242"></a>     Повноваження народних депутатів України починаються з моменту <br>складення присяги. <br>
<a name="o243"></a>     <b>Стаття  80.</b>  Народним    депутатам    України    гарантується <br>депутатська недоторканність.
<a name="o244"></a>     Народні депутати України не несуть юридичної відповідальності <br>за результати голосування або висловлювання у парламенті  та  його <br>органах, за винятком відповідальності за образу чи наклеп.
<a name="o245"></a>     Народні депутати України не можуть бути без  згоди  Верховної <br>Ради  України  притягнені  до    кримінальної    відповідальності, <br>затримані чи заарештовані. <br>
<a name="o246"></a>     <b>Стаття  81.</b>  Повноваження    народних    депутатів    України <br>припиняються одночасно з припиненням  повноважень  Верховної  Ради <br>України.
<a name="o247"></a>     Повноваження  народного   депутата    України    припиняються <br>достроково у разі:
<a name="o248"></a>     1) складення  повноважень  за  його  особистою   заявою;
<a name="o249"></a>     2) набрання  законної  сили обвинувальним вироком щодо нього;
<a name="o250"></a>     3) визнання його судом недієздатним або  безвісно  відсутнім;
<a name="o251"></a>     4) припинення   його  громадянства  або  виїзду  на  постійне <br>проживання за межі України;
<a name="o252"></a>     5) смерті.
<a name="o253"></a>     Рішення  про  дострокове  припинення  повноважень   народного <br>депутата України приймається більшістю від конституційного  складу <br>Верховної Ради України.
<a name="o254"></a>     У разі невиконання  вимоги  щодо  несумісності  депутатського <br>мандата з іншими видами діяльності повноваження народного депутата <br>України припиняються достроково на  підставі  закону  за  рішенням <br>суду. <br>
<a name="o255"></a>     <b>Стаття 82.</b>  Верховна Рада України  працює  сесійно.
<a name="o256"></a>     Верховна Рада України є повноважною за умови обрання не  менш <br>як двох третин від її конституційного складу.
<a name="o257"></a>     Верховна Рада України збирається на першу  сесію  не  пізніше <br>ніж на тридцятий  день  після  офіційного  оголошення  результатів <br>виборів.
<a name="o258"></a>     Перше засідання Верховної Ради України  відкриває  найстарший <br>за віком народний депутат України.
<a name="o259"></a>     Порядок  роботи  Верховної  Ради    України    встановлюється <br>Конституцією України  та  законом  про  регламент  Верховної  Ради <br>України. <br>
<a name="o260"></a>     <b>Стаття 83.</b> Чергові сесії Верховної Ради  України  починаються <br>першого вівторка лютого і першого вівторка вересня кожного року.
<a name="o261"></a>     Позачергові сесії  Верховної  Ради  України,  із  зазначенням <br>порядку денного, скликаються Головою  Верховної  Ради  України  на <br>вимогу  не  менш  як  третини  народних  депутатів  України    від <br>конституційного  складу  Верховної  Ради  України  або  на  вимогу <br>Президента України.
<a name="o262"></a>     У разі введення воєнного чи  надзвичайного  стану  в  Україні <br>Верховна Рада України збирається у дводенний строк без скликання.
<a name="o263"></a>     У разі закінчення строку повноважень Верховної  Ради  України <br>під час  дії  воєнного  чи  надзвичайного  стану  її  повноваження <br>продовжуються до дня першого засідання першої сесії Верховної Ради <br>України, обраної після скасування воєнного чи надзвичайного стану. <br>
<a name="o264"></a>     <b>Стаття  84.</b>  Засідання  Верховної  Ради  України  проводяться <br>відкрито. Закрите засідання проводиться за рішенням більшості  від <br>конституційного складу Верховної Ради України.
<a name="o265"></a>     Рішення Верховної Ради України  приймаються  виключно  на  її <br>пленарних засіданнях шляхом голосування.
<a name="o266"></a>     Голосування на засіданнях Верховної Ради України здійснюється <br>народним депутатом України особисто. <br>
<a name="o267"></a>     <b>Стаття 85.</b> До повноважень Верховної Ради України належить:
<a name="o268"></a>     1) внесення змін до Конституції України в  межах  і  порядку, <br>передбачених розділом XIII цієї Конституції;
<a name="o269"></a>     2) призначення    всеукраїнського   референдуму   з   питань, <br>визначених статтею 73 цієї Конституції;
<a name="o270"></a>     3) прийняття законів;
<a name="o271"></a>     4) затвердження Державного бюджету України та  внесення  змін <br>до нього;  контроль  за  виконанням  Державного  бюджету  України, <br>прийняття рішення щодо звіту про його виконання;
<a name="o272"></a>     5) визначення засад внутрішньої і зовнішньої політики;
<a name="o273"></a>     6) затвердження   загальнодержавних   програм   економічного, <br>науково-технічного, соціального, національно-культурного розвитку, <br>охорони довкілля;
<a name="o274"></a>     7) призначення   виборів   Президента   України   у   строки, <br>передбачені цією Конституцією;
<a name="o275"></a>     8) заслуховування щорічних та позачергових послань Президента <br>України про внутрішнє і зовнішнє становище України;
<a name="o276"></a>     9) оголошення за поданням Президента України  стану  війни  і <br>укладення  миру,  схвалення  рішення  Президента    України    про <br>використання Збройних Сил України та інших військових формувань  у <br>разі збройної агресії проти України;
<a name="o277"></a>     10) усунення Президента України з поста в  порядку  особливої <br>процедури  (імпічменту),   встановленому    статтею    111    цієї <br>Конституції;
<a name="o278"></a>     11) розгляд  і  прийняття  рішення  щодо  схвалення  Програми <br>діяльності Кабінету Міністрів України;
<a name="o279"></a>     12) надання  згоди   на   призначення   Президентом   України <br>Прем'єр-міністра України;
<a name="o280"></a>     13) здійснення  контролю  за  діяльністю  Кабінету  Міністрів <br>України відповідно до цієї Конституції;
<a name="o281"></a>     14) затвердження  рішень  про  надання   Україною   позик   і <br>економічної    допомоги    іноземним   державам   та   міжнародним <br>організаціям, а також про одержання Україною від іноземних держав, <br>банків і міжнародних фінансових організацій позик, не передбачених <br>Державним   бюджетом   України,   здійснення   контролю   за    їх <br>використанням;
<a name="o282"></a>     15) призначення чи обрання на  посади,  звільнення  з  посад, <br>надання згоди на призначення і звільнення з посад осіб у випадках, <br>передбачених цією Конституцією;
<a name="o283"></a>     16) призначення на посади та звільнення  з  посад  Голови  та <br>інших членів Рахункової палати;
<a name="o284"></a>     17) призначення    на   посаду   та   звільнення   з   посади <br>Уповноваженого   Верховної   Ради   України   з    прав    людини; <br>заслуховування  його  щорічних  доповідей  про  стан дотримання та <br>захисту прав і свобод людини в Україні;
<a name="o285"></a>     18) призначення на  посаду  та  звільнення  з  посади  Голови <br>Національного банку України за поданням Президента України;
<a name="o286"></a>     19) призначення    та   звільнення   половини   складу   Ради <br>Національного банку України;
<a name="o287"></a>     20) призначення половини складу Національної ради  України  з <br>питань телебачення і радіомовлення;
<a name="o288"></a>     21) призначення на посаду та  припинення  повноважень  членів <br>Центральної виборчої комісії за поданням Президента України;
<a name="o289"></a>     22) затвердження загальної структури, чисельності, визначення <br>функцій  Збройних  Сил  України,  Служби  безпеки  України,  інших <br>утворених відповідно до законів України  військових  формувань,  а <br>також Міністерства внутрішніх справ України;
<a name="o290"></a>     23) схвалення рішення про надання військової  допомоги  іншим <br>державам, про направлення  підрозділів  Збройних  Сил  України  до <br>іншої держави чи про допуск підрозділів збройних сил інших  держав <br>на територію України;
<a name="o291"></a>     24) надання згоди на призначення на посади  та  звільнення  з <br>посад  Президентом  України  Голови   Антимонопольного    комітету <br>України, Голови Фонду державного майна України, Голови  Державного <br>комітету телебачення і радіомовлення України;
<a name="o292"></a>     25) надання  згоди  на  призначення  Президентом  України  на <br>посаду  Генерального  прокурора  України;  висловлення    недовіри <br>Генеральному прокуророві України, що має наслідком його  відставку <br>з посади;
<a name="o293"></a>     26) призначення  третини складу Конституційного Суду України;
<a name="o294"></a>     27) обрання суддів безстроково;
<a name="o295"></a>     28) дострокове    припинення   повноважень   Верховної   Ради <br>Автономної Республіки Крим за наявності  висновку  Конституційного <br>Суду  України  про  порушення  нею Конституції України або законів <br>України;  призначення  позачергових  виборів  до  Верховної   Ради <br>Автономної Республіки Крим;
<a name="o296"></a>     29) утворення і ліквідація районів, встановлення і зміна  меж <br>районів і міст, віднесення населених пунктів  до  категорії  міст, <br>найменування і перейменування населених пунктів і районів;
<a name="o297"></a>     30) призначення чергових та позачергових виборів  до  органів <br>місцевого самоврядування;
<a name="o298"></a>     31) затвердження  протягом  двох  днів  з  моменту  звернення <br>Президента України указів про введення воєнного  чи  надзвичайного <br>стану в Україні або в окремих її  місцевостях,  про  загальну  або <br>часткову мобілізацію, про оголошення  окремих  місцевостей  зонами <br>надзвичайної екологічної ситуації;
<a name="o299"></a>     32)  надання  у  встановлений  законом   строк    згоди    на <br>обов'язковість  міжнародних  договорів  України   та    денонсація <br>міжнародних договорів України;
<a name="o300"></a>     33) здійснення парламентського контролю у  межах,  визначених <br>цією Конституцією;
<a name="o301"></a>     34) прийняття рішення про направлення  запиту  до  Президента <br>України на  вимогу  народного  депутата  України,  групи  народних <br>депутатів  чи  комітету  Верховної  Ради    України,    попередньо <br>підтриману не менш як однією третиною від  конституційного  складу <br>Верховної Ради України;
<a name="o302"></a>     35) призначення на посаду та звільнення  з  посади  керівника <br>апарату Верховної Ради України; затвердження  кошторису  Верховної <br>Ради України та структури її апарату;
<a name="o303"></a>     36) затвердження переліку об'єктів права державної власності, <br>що не підлягають приватизації; визначення правових засад вилучення <br>об'єктів права приватної власності.
<a name="o304"></a>     Верховна  Рада  України  здійснює  інші  повноваження,    які <br>відповідно до Конституції України віднесені до її відання. <br>
<a name="o305"></a>     <b>Стаття 86.</b>  Народний  депутат  України  має  право  на  сесії <br>Верховної Ради України звернутися із запитом до органів  Верховної <br>Ради України, до Кабінету Міністрів України, до  керівників  інших <br>органів державної влади та  органів  місцевого  самоврядування,  а <br>також  до   керівників   підприємств,   установ   і   організацій, <br>розташованих   на   території   України,    незалежно    від    їх <br>підпорядкування і форм власності.
<a name="o306"></a>     Керівники  органів  державної  влади  та  органів   місцевого <br>самоврядування, підприємств,  установ  і  організацій  зобов'язані <br>повідомити народного депутата України про результати розгляду його <br>запиту. <br>
<a name="o307"></a>     <b>Стаття 87.</b> Верховна Рада України за пропозицією  не  менш  як <br>однієї третини народних депутатів України від  її  конституційного <br>складу  може  розглянути  питання  про  відповідальність  Кабінету <br>Міністрів  України  та  прийняти  резолюцію  недовіри   Кабінетові <br>Міністрів України більшістю від конституційного  складу  Верховної <br>Ради України.
<a name="o308"></a>     Питання про відповідальність Кабінету  Міністрів  України  не <br>може розглядатися  Верховною  Радою  України  більше  одного  разу <br>протягом  однієї чергової  сесії,  а  також  протягом  року  після <br>схвалення Програми діяльності Кабінету Міністрів України. <br>
<a name="o309"></a>     <b>Стаття 88.</b> Верховна  Рада  України  обирає  зі  свого  складу <br>Голову Верховної Ради України,  Першого  заступника  і  заступника <br>Голови Верховної Ради України та відкликає їх.
<a name="o310"></a>     Голова Верховної Ради України:
<a name="o311"></a>     1) веде засідання Верховної Ради України;
<a name="o312"></a>     2) організовує підготовку питань до  розгляду  на  засіданнях <br>Верховної Ради України;
<a name="o313"></a>     3) підписує   акти,  прийняті  Верховною  Радою  України;
<a name="o314"></a>     4) представляє Верховну Раду  України  у  зносинах  з  іншими <br>органами державної влади України та органами влади інших держав;
<a name="o315"></a>     5) організовує роботу апарату Верховної Ради України.
<a name="o316"></a>     Голова  Верховної   Ради   України   здійснює   повноваження, <br>передбачені цією Конституцією, у  порядку,  встановленому  законом <br>про регламент Верховної Ради України. <br>
<a name="o317"></a>     <b>Стаття 89.</b> Верховна Рада України затверджує перелік комітетів <br>Верховної Ради України, обирає голів цих комітетів.
<a name="o318"></a>     Комітети Верховної  Ради  України  здійснюють  законопроектну <br>роботу, готують і попередньо  розглядають  питання,  віднесені  до <br>повноважень Верховної Ради України.
<a name="o319"></a>     Верховна  Рада  України  у  межах  своїх  повноважень    може <br>створювати  тимчасові  спеціальні  комісії  для    підготовки    і <br>попереднього розгляду питань.
<a name="o320"></a>     Верховна Рада  України для проведення розслідування з питань, <br>що  становлять  суспільний  інтерес,  створює   тимчасові   слідчі <br>комісії,  якщо  за  це  проголосувала  не менш як одна третина від <br>конституційного складу Верховної Ради України.
<a name="o321"></a>     Висновки  і  пропозиції  тимчасових  слідчих  комісій  не   є <br>вирішальними для слідства і суду.
<a name="o322"></a>     Організація і порядок  діяльності  комітетів  Верховної  Ради <br>України, її тимчасових спеціальних і  тимчасових  слідчих  комісій <br>встановлюються законом. <br>
<a name="o323"></a>     <b>Стаття 90.</b> Повноваження Верховної Ради України припиняються у <br>день відкриття першого засідання  Верховної  Ради  України  нового <br>скликання.
<a name="o324"></a>     Президент  України  може  достроково  припинити  повноваження <br>Верховної  Ради  України,  якщо  протягом  тридцяти  днів   однієї <br>чергової сесії пленарні засідання не можуть розпочатися.
<a name="o325"></a>     Повноваження  Верховної  Ради  України,    що    обрана    на <br>позачергових виборах,  проведених  після  дострокового  припинення <br>Президентом  України   повноважень    Верховної    Ради    України <br>попереднього скликання, не можуть бути припинені  протягом  одного <br>року з дня її обрання.
<a name="o326"></a>     Повноваження Верховної Ради України не можуть бути достроково <br>припинені в останні шість місяців  строку  повноважень  Президента <br>України. <br>
<a name="o327"></a>     <b>Стаття 91.</b> Верховна Рада України приймає закони, постанови та <br>інші акти більшістю від її конституційного складу, крім  випадків, <br>передбачених цією Конституцією. <br>
<a name="o328"></a>     <b>Стаття 92.</b> Виключно законами України визначаються:
<a name="o329"></a>     1) права і свободи людини і громадянина, гарантії цих прав  і <br>свобод; основні обов'язки громадянина;
<a name="o330"></a>     2) громадянство, правосуб'єктність громадян, статус іноземців <br>та осіб без громадянства;
<a name="o331"></a>     3) права корінних народів і національних меншин;
<a name="o332"></a>     4) порядок застосування мов;
<a name="o333"></a>     5) засади    використання   природних   ресурсів,   виключної <br>(морської) економічної  зони,  континентального  шельфу,  освоєння <br>космічного  простору,  організації  та  експлуатації енергосистем, <br>транспорту і зв'язку;
<a name="o334"></a>     6) основи   соціального  захисту,  форми  і  види  пенсійного <br>забезпечення; засади регулювання праці і зайнятості, шлюбу, сім'ї, <br>охорони дитинства,  материнства,  батьківства;  виховання, освіти, <br>культури і охорони здоров'я; екологічної безпеки;
<a name="o335"></a>     7) правовий режим власності;
<a name="o336"></a>     8) правові  засади   і   гарантії   підприємництва;   правила <br>конкуренції та норми антимонопольного регулювання;
<a name="o337"></a>     9) засади зовнішніх зносин, зовнішньоекономічної  діяльності, <br>митної справи;
<a name="o338"></a>     10) засади регулювання демографічних та міграційних процесів;
<a name="o339"></a>     11) засади утворення і діяльності  політичних  партій,  інших <br>об'єднань громадян, засобів масової інформації;
<a name="o340"></a>     12) організація і діяльність органів виконавчої влади, основи <br>державної служби, організації державної статистики та інформатики;
<a name="o341"></a>     13) територіальний устрій України;
<a name="o342"></a>     14) судоустрій, судочинство, статус  суддів,  засади  судової <br>експертизи, організація і діяльність прокуратури, органів дізнання <br>і слідства,  нотаріату,  органів  і  установ  виконання  покарань; <br>основи організації та діяльності адвокатури;
<a name="o343"></a>     15) засади   місцевого  самоврядування;
<a name="o344"></a>     16) статус столиці України;  спеціальний статус  інших  міст;
<a name="o345"></a>     17) основи національної  безпеки,  організації  Збройних  Сил <br>України і забезпечення громадського порядку;
<a name="o346"></a>     18) правовий  режим  державного  кордону;
<a name="o347"></a>     19) правовий   режим  воєнного  і  надзвичайного  стану,  зон <br>надзвичайної екологічної ситуації;
<a name="o348"></a>     20) організація і порядок проведення виборів і  референдумів;
<a name="o349"></a>     21) організація і порядок діяльності Верховної Ради  України, <br>статус народних депутатів України;
<a name="o350"></a>     22) засади цивільно-правової відповідальності; діяння, які  є <br>злочинами, адміністративними або дисциплінарними правопорушеннями, <br>та відповідальність за них.
<a name="o351"></a>     Виключно законами України встановлюються:
<a name="o352"></a>     1) Державний  бюджет  України  і  бюджетна  система  України; <br>система  оподаткування,  податки  і  збори;  засади  створення   і <br>функціонування    фінансового,    грошового,    кредитного      та <br>інвестиційного ринків; статус національної валюти, а також  статус <br>іноземних  валют  на  території  України;  порядок   утворення   і <br>погашення державного внутрішнього  і  зовнішнього  боргу;  порядок <br>випуску та обігу державних цінних паперів, їх види і типи;
<a name="o353"></a>     2) порядок направлення підрозділів Збройних  Сил  України  до <br>інших держав; порядок допуску  та  умови  перебування  підрозділів <br>збройних сил інших держав на території України;
<a name="o354"></a>     3) одиниці ваги, міри і часу; порядок встановлення  державних <br>стандартів;
<a name="o355"></a>     4) порядок  використання  і  захисту  державних символів;
<a name="o356"></a>     5) державні нагороди;
<a name="o357"></a>     6) військові звання, дипломатичні ранги  та  інші  спеціальні <br>звання;
<a name="o358"></a>     7) державні свята;
<a name="o359"></a>     8) порядок   утворення  і  функціонування  вільних  та  інших <br>спеціальних  зон,  що  мають  економічний  чи  міграційний  режим, <br>відмінний від загального.
<a name="o360"></a>     Законом України оголошується амністія. <br>
<a name="o361"></a>     <b>Стаття 93.</b> Право законодавчої  ініціативи  у  Верховній  Раді <br>України належить Президентові України, народним депутатам України, <br>Кабінету Міністрів України і Національному банку України.
<a name="o362"></a>     Законопроекти, визначені Президентом України як  невідкладні, <br>розглядаються Верховною Радою України позачергово. <br>
<a name="o363"></a>     <b>Стаття 94.</b> Закон підписує Голова  Верховної  Ради  України  і <br>невідкладно направляє його Президентові України.
<a name="o364"></a>     Президент України протягом п'ятнадцяти днів  після  отримання <br>закону підписує його, беручи до виконання, та офіційно  оприлюднює <br>його або повертає закон зі своїми вмотивованими і  сформульованими <br>пропозиціями до Верховної Ради України для повторного розгляду.
<a name="o365"></a>     У разі якщо Президент України протягом  встановленого  строку <br>не  повернув  закон  для  повторного  розгляду,  закон  вважається <br>схваленим Президентом України і має бути  підписаний  та  офіційно <br>оприлюднений.
<a name="o366"></a>     Якщо під час повторного розгляду закон буде  знову  прийнятий <br>Верховною  Радою  України  не  менш  як  двома  третинами  від  її <br>конституційного  складу,  Президент  України  зобов'язаний    його <br>підписати та офіційно оприлюднити протягом десяти днів.
<a name="o367"></a>     Закон  набирає  чинності  через  десять  днів  з  дня    його <br>офіційного оприлюднення, якщо інше не передбачено  самим  законом, <br>але не раніше дня його опублікування. <br>
<a name="o368"></a>     <b>Стаття 95.</b> Бюджетна  система  України  будується  на  засадах <br>справедливого і неупередженого розподілу суспільного багатства між <br>громадянами і територіальними громадами.
<a name="o369"></a>     Виключно законом про Державний  бюджет  України  визначаються <br>будь-які видатки держави на загальносуспільні  потреби,  розмір  і <br>цільове спрямування цих видатків.
<a name="o370"></a>     Держава прагне до збалансованості бюджету України.
<a name="o371"></a>     Регулярні звіти  про  доходи  і  видатки  Державного  бюджету <br>України мають бути оприлюднені. <br>
<a name="o372"></a>     <b>Стаття 96.</b> Державний бюджет  України  затверджується  щорічно <br>Верховною Радою України на період з 1 січня по  31  грудня,  а  за <br>особливих обставин - на інший період.
<a name="o373"></a>     Кабінет Міністрів України не пізніше 15 вересня кожного  року <br>подає до Верховної Ради України проект закону про Державний бюджет <br>України на наступний  рік.  Разом  із  проектом  закону  подається <br>доповідь про хід виконання Державного  бюджету  України  поточного <br>року. <br>
<a name="o374"></a>     <b>Стаття 97.</b> Кабінет Міністрів  України  відповідно  до  закону <br>подає до Верховної Ради  України  звіт  про  виконання  Державного <br>бюджету України.
<a name="o375"></a>     Поданий звіт має бути оприлюднений. <br>
<a name="o376"></a>     <b>Стаття  98.</b>  Контроль  за  використанням  коштів   Державного <br>бюджету  України  від  імені  Верховної  Ради  України    здійснює <br>Рахункова палата. <br>
<a name="o377"></a>     <b>Стаття 99.</b> Грошовою одиницею України є  гривня.
<a name="o378"></a>     Забезпечення  стабільності  грошової   одиниці   є   основною <br>функцією центрального банку держави - Національного банку України. <br>
<a name="o379"></a>     <b>Стаття  100.</b>  Рада  Національного  банку  України   розробляє <br>основні засади грошово-кредитної політики та здійснює контроль  за <br>її проведенням.
<a name="o380"></a>     Правовий статус Ради Національного банку України визначається <br>законом. <br>
<a name="o381"></a>     <b>Стаття  101.</b>  Парламентський    контроль    за    додержанням <br>конституційних  прав  і  свобод  людини  і  громадянина   здійснює <br>Уповноважений Верховної Ради України з прав людини. <br><br>
<a name="o382"></a>                          <b>Р о з д і л V</b> <br>
<a name="o383"></a>                        ПРЕЗИДЕНТ УКРАЇНИ <br>
<a name="o384"></a>     <b>Стаття 102.</b> Президент України є главою держави і виступає від <br>її імені.
<a name="o385"></a>     Президент  України  є  гарантом   державного    суверенітету, <br>територіальної цілісності України, додержання Конституції України, <br>прав і свобод людини і громадянина. <br>
<a name="o386"></a>     <b>Стаття 103.</b> Президент України обирається громадянами  України <br>на основі загального,  рівного і прямого  виборчого  права  шляхом <br>таємного голосування строком на п'ять років.
<a name="o387"></a>     Президентом України може  бути  обраний  громадянин  України, <br>який досяг тридцяти п'яти років,  має  право  голосу,  проживає  в <br>Україні протягом десяти  останніх  перед  днем  виборів  років  та <br>володіє державною мовою.
<a name="o388"></a>     Одна й та сама особа не може бути Президентом України  більше <br>ніж два строки підряд.
<a name="o389"></a>     Президент  України  не  може  мати  іншого   представницького <br>мандата,  обіймати  посаду  в  органах  державної  влади  або    в <br>об'єднаннях громадян, а  також  займатися  іншою  оплачуваною  або <br>підприємницькою діяльністю чи входити до складу  керівного  органу <br>або  наглядової  ради  підприємства,  що  має  на  меті  одержання <br>прибутку.
<a name="o390"></a>     Чергові  вибори  Президента  України  проводяться  в  останню <br>неділю жовтня п'ятого року повноважень Президента України. У  разі <br>дострокового  припинення  повноважень  Президента  України  вибори <br>Президента України проводяться в  період  дев'яноста  днів  з  дня <br>припинення повноважень.
<a name="o391"></a>     Порядок проведення виборів Президента України  встановлюється <br>законом. <br>
<a name="o392"></a>     <b>Стаття 104.</b> Новообраний Президент України вступає на пост  не <br>пізніше  ніж  через  тридцять  днів  після  офіційного  оголошення <br>результатів виборів,  з  моменту  складення  присяги  народові  на <br>урочистому засіданні Верховної Ради України.
<a name="o393"></a>     Приведення Президента  України  до  присяги  здійснює  Голова <br>Конституційного Суду України.
<a name="o394"></a>     Президент України складає таку присягу:
<a name="o395"></a>     "Я, (ім'я та  прізвище),  волею  народу  обраний  Президентом <br>України, заступаючи на цей  високий  пост,  урочисто  присягаю  на <br>вірність Україні.  Зобов'язуюсь  усіма  своїми  справами  боронити <br>суверенітет і незалежність України, дбати  про  благо  Вітчизни  і <br>добробут Українського народу, обстоювати права і свободи громадян, <br>додержуватися Конституції України і  законів  України,  виконувати <br>свої  обов'язки  в  інтересах  усіх  співвітчизників,    підносити <br>авторитет України у світі".
<a name="o396"></a>     Президент України, обраний на позачергових  виборах,  складає <br>присягу  у  п'ятиденний  строк   після    офіційного    оголошення <br>результатів виборів. <br>
<a name="o397"></a>     <b>Стаття  105.</b>   Президент    України    користується    правом <br>недоторканності на час виконання повноважень.
<a name="o398"></a>     За посягання на честь і  гідність  Президента  України  винні <br>особи притягаються до відповідальності на підставі закону.
<a name="o399"></a>     Звання Президента України охороняється законом і зберігається <br>за ним довічно, якщо тільки Президент України не  був  усунений  з <br>поста в порядку імпічменту. <br>
<a name="o400"></a>     <b>Стаття 106.</b> Президент України:
<a name="o401"></a>     1) забезпечує державну незалежність,  національну  безпеку  і <br>правонаступництво держави;
<a name="o402"></a>     2) звертається з посланнями  до  народу  та  із  щорічними  і <br>позачерговими посланнями до Верховної Ради України про внутрішнє і <br>зовнішнє становище України;
<a name="o403"></a>     3) представляє державу  в  міжнародних  відносинах,  здійснює <br>керівництво  зовнішньополітичною    діяльністю    держави,    веде <br>переговори та укладає міжнародні договори України;
<a name="o404"></a>     4) приймає   рішення   про   визнання  іноземних  держав;
<a name="o405"></a>     5) призначає та  звільняє  глав  дипломатичних  представництв <br>України в інших державах і при міжнародних  організаціях;  приймає <br>вірчі і відкличні грамоти  дипломатичних  представників  іноземних <br>держав;
<a name="o406"></a>     6) призначає всеукраїнський референдум щодо змін  Конституції <br>України відповідно до  статті  156  цієї  Конституції,  проголошує <br>всеукраїнський референдум за народною ініціативою;
<a name="o407"></a>     7) призначає позачергові вибори до Верховної Ради  України  у <br>строки, встановлені цією Конституцією;
<a name="o408"></a>     8) припиняє   повноваження   Верховної   Ради  України,  якщо <br>протягом тридцяти днів однієї чергової сесії пленарні засідання не <br>можуть розпочатися;
<a name="o409"></a>     9) призначає    за    згодою    Верховної    Ради     України <br>Прем'єр-міністра  України;  припиняє повноваження Прем'єр-міністра <br>України та приймає рішення про його відставку;
<a name="o410"></a>     10) призначає за  поданням  Прем'єр-міністра  України  членів <br>Кабінету Міністрів України, керівників інших  центральних  органів <br>виконавчої влади, а також голів місцевих  державних  адміністрацій <br>та припиняє їхні повноваження на цих посадах;
<a name="o411"></a>     11) призначає за згодою  Верховної  Ради  України  на  посаду <br>Генерального прокурора України та звільняє його з посади;
<a name="o412"></a>     12)  призначає  половину  складу  Ради  Національного   банку <br>України;
<a name="o413"></a>     13) призначає половину складу  Національної  ради  України  з <br>питань телебачення і радіомовлення;
<a name="o414"></a>     14) призначає  на  посади  та  звільняє  з  посад  за  згодою <br>Верховної Ради України Голову Антимонопольного  комітету  України, <br>Голову Фонду державного майна України, Голову Державного  комітету <br>телебачення і радіомовлення України;
<a name="o415"></a>     15) утворює,   реорганізовує   та   ліквідовує   за  поданням <br>Прем'єр-міністра України міністерства та  інші  центральні  органи <br>виконавчої влади,  діючи в межах коштів, передбачених на утримання <br>органів виконавчої влади;
<a name="o416"></a>     16) скасовує акти Кабінету Міністрів  України  та  акти  Ради <br>міністрів Автономної Республіки Крим;
<a name="o417"></a>     17) є Верховним  Головнокомандувачем  Збройних  Сил  України; <br>призначає на посади та звільняє з посад вище командування Збройних <br>Сил України, інших військових формувань;  здійснює  керівництво  у <br>сферах національної безпеки та оборони держави;
<a name="o418"></a>     18) очолює  Раду національної безпеки і оборони України;
<a name="o419"></a>     19) вносить до Верховної Ради України подання про  оголошення <br>стану війни та  приймає  рішення  про  використання  Збройних  Сил <br>України у разі збройної агресії проти України;
<a name="o420"></a>     20) приймає відповідно до закону  рішення  про  загальну  або <br>часткову мобілізацію та введення воєнного стану в  Україні  або  в <br>окремих її місцевостях у разі загрози нападу, небезпеки  державній <br>незалежності України;
<a name="o421"></a>     21) приймає  у  разі  необхідності  рішення  про  введення  в <br>Україні або в окремих її місцевостях надзвичайного стану, а  також <br>оголошує у разі  необхідності  окремі  місцевості  України  зонами <br>надзвичайної екологічної ситуації - з наступним затвердженням  цих <br>рішень Верховною Радою України;
<a name="o422"></a>     22) призначає третину складу  Конституційного  Суду  України;
<a name="o423"></a>     23) утворює суди у визначеному законом порядку;
<a name="o424"></a>     24) присвоює вищі військові звання, вищі  дипломатичні  ранги <br>та інші вищі спеціальні звання і класні чини;
<a name="o425"></a>     25) нагороджує     державними     нагородами;      встановлює <br>президентські відзнаки та нагороджує ними;
<a name="o426"></a>     26) приймає рішення про прийняття до громадянства України  та <br>припинення громадянства України, про надання притулку в Україні;
<a name="o427"></a>     27) здійснює помилування;
<a name="o428"></a>     28) створює у межах коштів, передбачених у Державному бюджеті <br>України, для здійснення своїх повноважень консультативні,  дорадчі <br>та інші допоміжні органи і служби;
<a name="o429"></a>     29) підписує закони,  прийняті Верховною Радою  України;
<a name="o430"></a>     30) має право вето щодо  прийнятих  Верховною  Радою  України <br>законів із наступним поверненням їх на повторний розгляд Верховної <br>Ради України;
<a name="o431"></a>     31) здійснює  інші   повноваження,   визначені   Конституцією <br>України.
<a name="o432"></a>     Президент України не може передавати свої повноваження  іншим <br>особам або органам.
<a name="o433"></a>     Президент України на основі та  на  виконання  Конституції  і <br>законів України видає укази і розпорядження, які  є  обов'язковими <br>до виконання на території України.
<a name="o434"></a>     Акти  Президента  України,  видані  в   межах    повноважень, <br>передбачених пунктами 3, 4, 5, 8, 10, 14, 15, 17, 18, 21, 22,  23, <br>24 цієї статті, скріплюються підписами Прем'єр-міністра України  і <br>міністра, відповідального за акт та його виконання. <br>
<a name="o435"></a>     <b>Стаття 107.</b> Рада національної безпеки  і  оборони  України  є <br>координаційним органом з питань національної безпеки і оборони при <br>Президентові України.
<a name="o436"></a>     Рада національної  безпеки  і  оборони  України  координує  і <br>контролює діяльність органів виконавчої влади у сфері національної <br>безпеки і оборони.
<a name="o437"></a>     Головою  Ради  національної  безпеки  і  оборони  України   є <br>Президент України.
<a name="o438"></a>     Персональний  склад  Ради  національної  безпеки  і   оборони <br>України формує Президент України.
<a name="o439"></a>     До складу Ради національної  безпеки  і  оборони  України  за <br>посадою входять Прем'єр-міністр України, Міністр оборони  України, <br>Голова Служби безпеки України, Міністр внутрішніх  справ  України, <br>Міністр закордонних справ України.
<a name="o440"></a>     У засіданнях Ради національної безпеки і оборони України може <br>брати участь Голова Верховної Ради України.
<a name="o441"></a>     Рішення Ради національної безпеки і оборони України вводяться <br>в дію указами Президента України.
<a name="o442"></a>     Компетенція та функції Ради національної  безпеки  і  оборони <br>України визначаються законом. <br>
<a name="o443"></a>     <b>Стаття 108.</b> Президент України виконує  свої  повноваження  до <br>вступу на пост новообраного Президента України.
<a name="o444"></a>     Повноваження Президента  України  припиняються  достроково  у <br>разі:
<a name="o445"></a>     1) відставки;
<a name="o446"></a>     2) неможливості  виконувати  свої  повноваження   за   станом <br>здоров'я;
<a name="o447"></a>     3) усунення з поста в порядку імпічменту;
<a name="o448"></a>     4) смерті. <br>
<a name="o449"></a>     <b>Стаття 109.</b> Відставка Президента України набуває  чинності  з <br>моменту проголошення ним особисто заяви про відставку на засіданні <br>Верховної Ради України. <br>
<a name="o450"></a>     <b>Стаття 110.</b> Неможливість виконання Президентом України  своїх <br>повноважень за станом здоров'я має бути встановлена  на  засіданні <br>Верховної  Ради  України  і  підтверджена   рішенням,    прийнятим <br>більшістю від її конституційного  складу  на  підставі  письмового <br>подання   Верховного  Суду  України - за зверненням Верховної Ради <br>України, і медичного висновку. <br>
<a name="o451"></a>     <b>Стаття 111.</b> Президент України  може  бути  усунений  з  поста <br>Верховною Радою України в порядку імпічменту у разі  вчинення  ним <br>державної зради або іншого злочину.
<a name="o452"></a>     Питання про усунення Президента України  з  поста  в  порядку <br>імпічменту  ініціюється  більшістю  від  конституційного    складу <br>Верховної Ради України.
<a name="o453"></a>     Для проведення розслідування Верховна  Рада  України  створює <br>спеціальну тимчасову слідчу комісію, до  складу  якої  включаються <br>спеціальний прокурор і спеціальні слідчі.
<a name="o454"></a>     Висновки  і    пропозиції    тимчасової    слідчої    комісії <br>розглядаються на засіданні Верховної Ради України.
<a name="o455"></a>     За наявності підстав Верховна Рада України не менш  як  двома <br>третинами  від  її  конституційного  складу  приймає  рішення  про <br>звинувачення Президента України.
<a name="o456"></a>     Рішення про усунення Президента України  з  поста  в  порядку <br>імпічменту приймається Верховною Радою України не менш  як  трьома <br>четвертими від її конституційного складу  після  перевірки  справи <br>Конституційним  Судом  України  і  отримання  його  висновку  щодо <br>додержання  конституційної  процедури  розслідування  і   розгляду <br>справи про імпічмент та отримання висновку Верховного Суду України <br>про те,  що  діяння,  в  яких  звинувачується  Президент  України, <br>містять ознаки державної зради або іншого злочину. <br>
<a name="o457"></a>     <b>Стаття  112.</b>  У  разі  дострокового  припинення   повноважень <br>Президента України відповідно до статей 108, 109,  110,  111  цієї <br>Конституції виконання обов'язків Президента України на  період  до <br>обрання і вступу на пост нового Президента України покладається на <br>Прем'єр-міністра  України.  Прем'єр-міністр  України   в    період <br>виконання ним обов'язків Президента України  не  може  здійснювати <br>повноваження, передбачені пунктами 2, 6, 8, 10, 11,  12,  14,  15, <br>16, 22, 25, 27 статті 106 Конституції України. <br><br>
<a name="o458"></a>                          <b>Р о з д і л VI</b> <br>
<a name="o459"></a>                    КАБІНЕТ МІНІСТРІВ УКРАЇНИ. <br>                   ІНШІ ОРГАНИ ВИКОНАВЧОЇ ВЛАДИ <br>
<a name="o460"></a>     <b>Стаття 113.</b> Кабінет  Міністрів  України  є  вищим  органом  у <br>системі органів виконавчої влади.
<a name="o461"></a>     Кабінет Міністрів України  відповідальний  перед  Президентом <br>України  та підконтрольний і підзвітний Верховній  Раді  України у <br>межах, передбачених у статтях 85, 87 Конституції України.
<a name="o462"></a>     Кабінет  Міністрів  України  у  своїй  діяльності   керується <br>Конституцією і законами України, актами Президента України. <br>
<a name="o463"></a>     <b>Стаття 114.</b> До  складу  Кабінету  Міністрів  України  входять <br>Прем'єр-міністр  України,   Перший    віце-прем'єр-міністр,    три <br>віце-прем'єр-міністри, міністри.
<a name="o464"></a>     Прем'єр-міністр України призначається Президентом України  за <br>згодою більше ніж половини від  конституційного  складу  Верховної <br>Ради України.
<a name="o465"></a>     Персональний склад Кабінету Міністрів  України  призначається <br>Президентом України за поданням Прем'єр-міністра України.
<a name="o466"></a>     Прем'єр-міністр  України  керує  роботою  Кабінету  Міністрів <br>України, спрямовує її на виконання  Програми  діяльності  Кабінету <br>Міністрів України, схваленої Верховною Радою України.
<a name="o467"></a>     Прем'єр-міністр України входить  із  поданням  до  Президента <br>України про утворення, реорганізацію  та  ліквідацію  міністерств, <br>інших  центральних  органів  виконавчої  влади,  в  межах  коштів, <br>передбачених Державним бюджетом України на утримання цих органів. <br>
<a name="o468"></a>     <b>Стаття 115.</b> Кабінет Міністрів  України  складає  повноваження <br>перед новообраним Президентом України.
<a name="o469"></a>     Прем'єр-міністр  України,  інші  члени  Кабінету    Міністрів <br>України  мають  право  заявити  Президентові  України  про    свою <br>відставку.
<a name="o470"></a>     Відставка Прем'єр-міністра України  має  наслідком  відставку <br>всього складу Кабінету Міністрів України.
<a name="o471"></a>     Прийняття  Верховною  Радою  України    резолюції    недовіри <br>Кабінетові Міністрів  України  має  наслідком  відставку  Кабінету <br>Міністрів України.
<a name="o472"></a>     Кабінет  Міністрів  України,   відставку    якого    прийнято <br>Президентом України, за його дорученням продовжує виконувати  свої <br>повноваження до початку роботи новосформованого Кабінету Міністрів <br>України, але не довше ніж шістдесят днів.
<a name="o473"></a>     Прем'єр-міністр  України  зобов'язаний  подати   Президентові <br>України  заяву  про  відставку  Кабінету  Міністрів   України   за <br>рішенням Президента України чи у зв'язку  з  прийняттям  Верховною <br>Радою України резолюції недовіри. <br>
<a name="o474"></a>     <b>Стаття 116.</b>   Кабінет   Міністрів   України:
<a name="o475"></a>     1) забезпечує     державний    суверенітет    і    економічну <br>самостійність  України,  здійснення   внутрішньої   і   зовнішньої <br>політики держави,  виконання Конституції і законів України,  актів <br>Президента України;
<a name="o476"></a>     2) вживає заходів щодо забезпечення прав і  свобод  людини  і <br>громадянина;
<a name="o477"></a>     3) забезпечує проведення фінансової,  цінової,  інвестиційної <br>та податкової політики;  політики  у  сферах  праці  й  зайнятості <br>населення, соціального захисту, освіти, науки і культури,  охорони <br>природи, екологічної безпеки і природокористування;
<a name="o478"></a>     4) розробляє    і    здійснює    загальнодержавні    програми <br>економічного,  науково-технічного,   соціального   і   культурного <br>розвитку України;
<a name="o479"></a>     5) забезпечує  рівні  умови  розвитку  всіх  форм  власності; <br>здійснює управління об'єктами державної  власності  відповідно  до <br>закону;
<a name="o480"></a>     6) розробляє проект закону про  Державний  бюджет  України  і <br>забезпечує  виконання  затвердженого  Верховною   Радою    України <br>Державного бюджету України, подає Верховній Раді України звіт  про <br>його виконання;
<a name="o481"></a>     7) здійснює   заходи  щодо  забезпечення  обороноздатності  і <br>національної безпеки України,  громадського порядку,  боротьби  зі <br>злочинністю;
<a name="o482"></a>     8) організовує і забезпечує  здійснення  зовнішньоекономічної <br>діяльності України, митної справи;
<a name="o483"></a>     9) спрямовує і координує роботу  міністерств,  інших  органів <br>виконавчої влади;
<a name="o484"></a>     10) виконує інші функції, визначені Конституцією та  законами <br>України, актами Президента України. <br>
<a name="o485"></a>     <b>Стаття  117.</b>  Кабінет  Міністрів  України  в   межах    своєї <br>компетенції видає постанови і розпорядження, які  є  обов'язковими <br>до виконання.
<a name="o486"></a>     Акти  Кабінету  Міністрів  України  підписує  Прем'єр-міністр <br>України.
<a name="o487"></a>     Нормативно-правові  акти    Кабінету    Міністрів    України, <br>міністерств  та  інших  центральних  органів   виконавчої    влади <br>підлягають реєстрації в порядку, встановленому законом. <br>
<a name="o488"></a>     <b>Стаття 118.</b> Виконавчу владу  в  областях  і  районах,  містах <br>Києві та Севастополі здійснюють місцеві державні адміністрації.
<a name="o489"></a>     Особливості здійснення виконавчої влади  у  містах  Києві  та <br>Севастополі визначаються окремими законами України.
<a name="o490"></a>     Склад  місцевих  державних  адміністрацій  формують    голови <br>місцевих державних адміністрацій.
<a name="o491"></a>     Голови  місцевих  державних  адміністрацій  призначаються  на <br>посаду і звільняються з посади  Президентом  України  за  поданням <br>Кабінету Міністрів України.
<a name="o492"></a>     Голови місцевих державних адміністрацій при здійсненні  своїх <br>повноважень відповідальні перед Президентом  України  і  Кабінетом <br>Міністрів України, підзвітні та підконтрольні  органам  виконавчої <br>влади вищого рівня.
<a name="o493"></a>     Місцеві  державні  адміністрації  підзвітні  і  підконтрольні <br>радам у частині повноважень, делегованих їм відповідними районними <br>чи обласними радами.
<a name="o494"></a>     Місцеві  державні  адміністрації  підзвітні  і  підконтрольні <br>органам виконавчої влади вищого рівня.
<a name="o495"></a>     Рішення голів місцевих державних адміністрацій, що суперечать <br>Конституції та законам України, іншим актам законодавства України, <br>можуть бути відповідно до  закону  скасовані  Президентом України, <br>або головою місцевої державної адміністрації вищого рівня.
<a name="o496"></a>     Обласна  чи  районна  рада  може  висловити  недовіру  голові <br>відповідної місцевої державної  адміністрації,  на  підставі  чого <br>Президент України приймає рішення і дає обґрунтовану відповідь.
<a name="o497"></a>     Якщо  недовіру  голові  районної  чи    обласної    державної <br>адміністрації  висловили  дві  третини  депутатів    від    складу <br>відповідної ради, Президент України приймає рішення про  відставку <br>голови місцевої державної адміністрації. <br>
<a name="o498"></a>     <b>Стаття 119.</b> Місцеві  державні  адміністрації  на  відповідній <br>території забезпечують:
<a name="o499"></a>     1) виконання Конституції та законів України, актів Президента <br>України, Кабінету  Міністрів  України,  інших  органів  виконавчої <br>влади;
<a name="o500"></a>     2) законність   і  правопорядок;  додержання  прав  і  свобод <br>громадян;
<a name="o501"></a>     3) виконання     державних     і     регіональних     програм <br>соціально-економічного та культурного  розвитку,  програм  охорони <br>довкілля,  а  в  місцях  компактного проживання корінних народів і <br>національних меншин -  також  програм  їх  національно-культурного <br>розвитку;
<a name="o502"></a>     4) підготовку та виконання відповідних  обласних  і  районних <br>бюджетів;
<a name="o503"></a>     5) звіт  про  виконання  відповідних бюджетів та програм;
<a name="o504"></a>     6) взаємодію  з   органами   місцевого   самоврядування;
<a name="o505"></a>     7) реалізацію інших наданих  державою,  а  також  делегованих <br>відповідними радами повноважень. <br>
<a name="o506"></a>     <b>Стаття  120.</b>  Члени  Кабінету  Міністрів  України,  керівники <br>центральних та місцевих органів виконавчої влади  не  мають  права <br>суміщати  свою  службову  діяльність  з  іншою    роботою,    крім <br>викладацької, наукової та творчої у позаробочий  час,  входити  до <br>складу керівного органу чи наглядової ради підприємства, що має на <br>меті одержання прибутку.
<a name="o507"></a>     Організація,  повноваження  і  порядок  діяльності   Кабінету <br>Міністрів  України,  інших   центральних   та   місцевих   органів <br>виконавчої влади визначаються Конституцією і законами України. <br>
<a name="o508"></a>                         <b>Р о з д і л VII</b> <br>
<a name="o509"></a>                           ПРОКУРАТУРА <br>
<a name="o510"></a>     <b>Стаття 121.</b> Прокуратура України становить єдину  систему,  на <br>яку покладаються:
<a name="o511"></a>     1) підтримання державного обвинувачення в суді;
<a name="o512"></a>     2) представництво інтересів громадянина або держави в суді  у <br>випадках, визначених законом;
<a name="o513"></a>     3) нагляд за  додержанням  законів  органами,  які  проводять <br>оперативно-розшукову діяльність, дізнання, досудове слідство;
<a name="o514"></a>     4) нагляд за додержанням законів при виконанні судових рішень <br>у кримінальних справах, а також  при  застосуванні  інших  заходів <br>примусового  характеру, пов'язаних з обмеженням  особистої свободи <br>громадян. <br>
<a name="o515"></a>     <b>Стаття 122.</b> Прокуратуру України очолює  Генеральний  прокурор <br>України, який призначається на посаду  за  згодою  Верховної  Ради <br>України та звільняється з  посади  Президентом  України.  Верховна <br>Рада України  може  висловити  недовіру  Генеральному  прокуророві <br>України, що має наслідком його відставку з посади.
<a name="o516"></a>     Строк повноважень  Генерального  прокурора  України  -  п'ять <br>років. <br>
<a name="o517"></a>     <b>Стаття  123.</b>  Організація  і  порядок   діяльності    органів <br>прокуратури України визначаються законом. <br><br>
<a name="o518"></a>                         <b>Р о з д і л VIII</b> <br>
<a name="o519"></a>                            ПРАВОСУДДЯ <br>
<a name="o520"></a>     <b>Стаття  124.</b>  Правосуддя  в  Україні  здійснюється   виключно <br>судами.  Делегування  функцій  судів,  а  також  привласнення  цих <br>функцій іншими органами чи посадовими особами не допускаються.
<a name="o521"></a>     Юрисдикція  судів  поширюється  на  всі  правовідносини,   що <br>виникають у державі.
<a name="o522"></a>     Судочинство  здійснюється  Конституційним  Судом  України  та <br>судами загальної юрисдикції.
<a name="o523"></a>     Народ безпосередньо бере участь у здійсненні правосуддя через <br>народних засідателів і присяжних.
<a name="o524"></a>     Судові  рішення   ухвалюються  судами  іменем  України  і   є <br>обов'язковими до виконання на всій території України. <br>
<a name="o525"></a>     <b>Стаття 125.</b> Система  судів  загальної  юрисдикції  в  Україні <br>будується за принципами територіальності і спеціалізації.
<a name="o526"></a>     Найвищим судовим органом у системі судів загальної юрисдикції <br>є Верховний Суд України.
<a name="o527"></a>     Вищими судовими органами спеціалізованих судів  є  відповідні <br>вищі суди.
<a name="o528"></a>     Відповідно до   закону  діють  апеляційні  та  місцеві  суди.
<a name="o529"></a>     Створення надзвичайних та особливих судів не допускається. <br>
<a name="o530"></a>     <b>Стаття  126.</b>   Незалежність    і    недоторканність    суддів <br>гарантуються Конституцією і законами України.
<a name="o531"></a>     Вплив на суддів у будь-який спосіб  забороняється.
<a name="o532"></a>     Суддя  не  може  бути  без  згоди  Верховної  Ради    України <br>затриманий чи заарештований  до  винесення  обвинувального  вироку <br>судом.
<a name="o533"></a>     Судді   обіймають    посади    безстроково,    крім    суддів <br>Конституційного Суду  України  та  суддів,  які  призначаються  на <br>посаду судді вперше.
<a name="o534"></a>     Суддя звільняється  з  посади  органом,  що  його  обрав  або <br>призначив, у разі:
<a name="o535"></a>     1) закінчення строку,  на який його обрано чи призначено;
<a name="o536"></a>     2) досягнення суддею шістдесяти п'яти років;
<a name="o537"></a>     3) неможливості  виконувати  свої  повноваження   за   станом <br>здоров'я;
<a name="o538"></a>     4) порушення  суддею  вимог  щодо несумісності;
<a name="o539"></a>     5) порушення  суддею  присяги;
<a name="o540"></a>     6) набрання  законної  сили обвинувальним вироком щодо нього;
<a name="o541"></a>     7) припинення його громадянства;
<a name="o542"></a>     8) визнання  його безвісно відсутнім або оголошення померлим;
<a name="o543"></a>     9) подання суддею заяви про відставку або  про  звільнення  з <br>посади за власним бажанням.
<a name="o544"></a>     Повноваження судді припиняються у разі його  смерті.
<a name="o545"></a>     Держава забезпечує особисту безпеку суддів та їхніх сімей. <br>
<a name="o546"></a>     <b>Стаття 127.</b> Правосуддя  здійснюють  професійні  судді  та,  у <br>визначених  законом  випадках,  народні  засідателі  і   присяжні.
<a name="o547"></a>     Професійні судді не можуть належати до політичних  партій  та <br>профспілок, брати участь у будь-якій політичній  діяльності,  мати <br>представницький мандат, обіймати будь-які інші оплачувані  посади, <br>виконувати іншу оплачувану роботу, крім наукової, викладацької  та <br>творчої.
<a name="o548"></a>     На посаду  судді  може  бути  рекомендований  кваліфікаційною <br>комісією суддів громадянин України,  не  молодший  двадцяти  п'яти <br>років, який має вищу юридичну освіту і стаж роботи у галузі  права <br>не менш як три роки, проживає в Україні не менш як десять років та <br>володіє державною мовою.
<a name="o549"></a>     Суддями спеціалізованих судів можуть бути  особи,  які  мають <br>фахову  підготовку  з  питань  юрисдикції  цих  судів.  Ці   судді <br>відправляють правосуддя лише у складі колегій суддів.
<a name="o550"></a>     Додаткові вимоги до окремих категорій суддів щодо стажу, віку <br>та їх професійного рівня встановлюються законом.
<a name="o551"></a>     Захист професійних інтересів суддів здійснюється  в  порядку, <br>встановленому законом. <br>
<a name="o552"></a>     <b>Стаття 128.</b> Перше призначення на  посаду  професійного  судді <br>строком на п'ять років здійснюється Президентом України. Всі  інші <br>судді,  крім  суддів  Конституційного  Суду  України,   обираються <br>Верховною Радою  України  безстроково,  в  порядку,  встановленому <br>законом.
<a name="o553"></a>     Голова  Верховного  Суду  України  обирається  на  посаду  та <br>звільняється  з  посади  шляхом  таємного  голосування    Пленумом <br>Верховного Суду України в порядку, встановленому законом. <br>
<a name="o554"></a>     <b>Стаття 129.</b>  Судді  при  здійсненні  правосуддя  незалежні  і <br>підкоряються лише закону.
<a name="o555"></a>     Судочинство провадиться суддею одноособово,  колегією  суддів <br>чи судом присяжних.
<a name="o556"></a>     Основними  засадами  судочинства  є:
<a name="o557"></a>     1) законність;
<a name="o558"></a>     2) рівність усіх учасників судового процесу перед  законом  і <br>судом;
<a name="o559"></a>     3) забезпечення доведеності вини;
<a name="o560"></a>     4) змагальність сторін та свобода в наданні ними  суду  своїх <br>доказів і у доведенні перед судом їх переконливості;
<a name="o561"></a>     5) підтримання державного обвинувачення в суді прокурором;
<a name="o562"></a>     6) забезпечення обвинуваченому права  на  захист;
<a name="o563"></a>     7) гласність   судового  процесу  та  його  повне  фіксування <br>технічними  засобами;
<a name="o564"></a>     8) забезпечення   апеляційного   та   касаційного  оскарження <br>рішення суду, крім випадків, встановлених законом;
<a name="o565"></a>     9) обов'язковість рішень суду.
<a name="o566"></a>     Законом можуть бути визначені також інші  засади  судочинства <br>в судах окремих судових юрисдикцій.
<a name="o567"></a>     За неповагу до суду  і  судді  винні  особи  притягаються  до <br>юридичної відповідальності. <br>
<a name="o568"></a>     <b>Стаття 130.</b> Держава забезпечує фінансування та належні  умови <br>для функціонування судів і діяльності суддів. У Державному бюджеті <br>України окремо визначаються видатки на утримання судів.
<a name="o569"></a>     Для  вирішення  питань  внутрішньої  діяльності  судів    діє <br>суддівське самоврядування. <br>
<a name="o570"></a>     <b>Стаття 131.</b> В Україні діє Вища рада юстиції, до відання  якої <br>належить:
<a name="o571"></a>     1) внесення подання про призначення суддів на посади або  про <br>звільнення їх з посад;
<a name="o572"></a>     2) прийняття рішення стосовно порушення суддями і прокурорами <br>вимог щодо несумісності;
<a name="o573"></a>     3) здійснення  дисциплінарного  провадження  стосовно  суддів <br>Верховного Суду України і суддів вищих  спеціалізованих  судів  та <br>розгляд  скарг  на  рішення  про  притягнення  до   дисциплінарної <br>відповідальності суддів апеляційних та  місцевих  судів,  а  також <br>прокурорів.
<a name="o574"></a>     Вища рада юстиції складається  з  двадцяти  членів.  Верховна <br>Рада України,  Президент  України,  з'їзд  суддів  України,  з'їзд <br>адвокатів України, з'їзд представників юридичних вищих  навчальних <br>закладів та наукових установ призначають до Вищої ради юстиції  по <br>три члени, а всеукраїнська конференція працівників  прокуратури  - <br>двох членів Вищої ради юстиції.
<a name="o575"></a>     До складу  Вищої  ради  юстиції  входять  за  посадою  Голова <br>Верховного Суду  України,  Міністр  юстиції  України,  Генеральний <br>прокурор України. <br>
<a name="o576"></a>                          <b>Р о з д і л IX</b> <br>
<a name="o577"></a>                  ТЕРИТОРІАЛЬНИЙ УСТРІЙ УКРАЇНИ <br>
<a name="o578"></a>     <b>Стаття 132.</b>  Територіальний  устрій  України  ґрунтується  на <br>засадах  єдності  та  цілісності  державної  території,  поєднання <br>централізації і  децентралізації  у  здійсненні  державної  влади, <br>збалансованості і соціально-економічного   розвитку   регіонів,  з <br>урахуванням їх історичних, економічних, екологічних,  географічних <br>і демографічних особливостей, етнічних і культурних традицій. <br>
<a name="o579"></a>     <b>Стаття 133.</b>  Систему  адміністративно-територіального  устрою <br>України складають:  Автономна  Республіка  Крим,  області, райони, <br>міста, райони в містах, селища і села.
<a name="o580"></a>     До  складу  України  входять:  Автономна  Республіка    Крим, <br>Вінницька,  Волинська,  Дніпропетровська,  Донецька,  Житомирська, <br>Закарпатська,    Запорізька,    Івано-Франківська,       Київська, <br>Кіровоградська,  Луганська,  Львівська,  Миколаївська,    Одеська, <br>Полтавська,  Рівненська,  Сумська,   Тернопільська,    Харківська, <br>Херсонська,  Хмельницька,  Черкаська,  Чернівецька,   Чернігівська <br>області, міста Київ та Севастополь.
<a name="o581"></a>     Міста Київ та  Севастополь  мають  спеціальний  статус,  який <br>визначається законами України. <br>
<a name="o582"></a>                          <b>Р о з д і л X</b> <br>
<a name="o583"></a>                    АВТОНОМНА РЕСПУБЛІКА КРИМ <br>
<a name="o584"></a>     <b>Стаття 134.</b> Автономна Республіка Крим є невід'ємною складовою <br>частиною  України і в межах  повноважень, визначених  Конституцією <br>України, вирішує питання, віднесені до її відання. <br>
<a name="o585"></a>     <b>Стаття  135.</b>  Автономна  Республіка  Крим  має    Конституцію <br>Автономної Республіки Крим, яку приймає Верховна  Рада  Автономної <br>Республіки Крим та затверджує Верховна Рада  України  не  менш  як <br>половиною від конституційного складу Верховної Ради України.
<a name="o586"></a>     Нормативно-правові акти Верховної Ради Автономної  Республіки <br>Крим та рішення  Ради  міністрів  Автономної  Республіки  Крим  не <br>можуть суперечити Конституції і  законам  України  та  приймаються <br>відповідно  до  Конституції  України,  законів   України,    актів <br>Президента  України  і  Кабінету  Міністрів  України  та  на    їх <br>виконання. <br>
<a name="o587"></a>     <b>Стаття 136.</b>  Представницьким  органом  Автономної  Республіки <br>Крим є Верховна Рада Автономної Республіки Крим.
<a name="o588"></a>     Верховна  Рада  Автономної  Республіки  Крим  у  межах  своїх <br>повноважень приймає рішення та постанови, які є  обов'язковими  до <br>виконання в Автономній Республіці Крим.
<a name="o589"></a>     Урядом Автономної Республіки Крим є Рада міністрів Автономної <br>Республіки Крим. Голова Ради міністрів Автономної Республіки  Крим <br>призначається на посаду та звільняється з посади  Верховною  Радою <br>Автономної Республіки Крим за погодженням із Президентом України.
<a name="o590"></a>     Повноваження, порядок формування і діяльності Верховної  Ради <br>Автономної Республіки Крим і Ради міністрів Автономної  Республіки <br>Крим  визначаються  Конституцією  України  та  законами   України, <br>нормативно-правовими актами Верховної Ради  Автономної  Республіки <br>Крим з питань, віднесених до її компетенції.
<a name="o591"></a>     Правосуддя в Автономній Республіці Крим здійснюється  судами, <br>що належать до єдиної системи судів України. <br>
<a name="o592"></a>     <b>Стаття 137.</b> Автономна  Республіка  Крим  здійснює  нормативне <br>регулювання з питань:
<a name="o593"></a>     1) сільського  господарства  і  лісів;
<a name="o594"></a>     2) меліорації і кар'єрів;
<a name="o595"></a>     3) громадських робіт, ремесел та промислів; благодійництва;
<a name="o596"></a>     4) містобудування і  житлового  господарства;
<a name="o597"></a>     5) туризму,   готельної   справи,  ярмарків;
<a name="o598"></a>     6) музеїв,  бібліотек,  театрів,  інших  закладів   культури, <br>історико-культурних заповідників;
<a name="o599"></a>     7) транспорту    загального     користування,     автошляхів, <br>водопроводів;
<a name="o600"></a>     8) мисливства, рибальства;
<a name="o601"></a>     9) санітарної  і лікарняної служб.
<a name="o602"></a>     З мотивів невідповідності нормативно-правових актів Верховної <br>Ради Автономної Республіки Крим  Конституції  України  та  законам <br>України    Президент    України    може    зупинити    дію     цих <br>нормативно-правових актів  Верховної  Ради  Автономної  Республіки <br>Крим з одночасним зверненням до Конституційного Суду України  щодо <br>їх конституційності. <br>
<a name="o603"></a>     <b>Стаття 138.</b>  До  відання Автономної Республіки Крим належить:
<a name="o604"></a>     1) призначення виборів депутатів  Верховної  Ради  Автономної <br>Республіки Крим, затвердження складу виборчої  комісії  Автономної <br>Республіки Крим;
<a name="o605"></a>     2) організація та проведення місцевих референдумів;
<a name="o606"></a>     3) управління майном, що належить Автономній Республіці Крим;
<a name="o607"></a>     4) розроблення,  затвердження та виконання бюджету Автономної <br>Республіки Крим на основі єдиної податкової і  бюджетної  політики <br>України;
<a name="o608"></a>     5) розроблення, затвердження та реалізація програм Автономної <br>Республіки Крим з  питань  соціально-економічного  та  культурного <br>розвитку, раціонального природокористування,  охорони  довкілля  - <br>відповідно до загальнодержавних програм;
<a name="o609"></a>     6) визнання статусу місцевостей як курортів; встановлення зон <br>санітарної охорони курортів;
<a name="o610"></a>     7) участь у забезпеченні прав і свобод громадян, національної <br>злагоди, сприяння охороні правопорядку та громадської безпеки;
<a name="o611"></a>     8) забезпечення  функціонування  і  розвитку   державної   та <br>національних мов і культур в Автономній Республіці Крим; охорона і <br>використання пам'яток історії;
<a name="o612"></a>     9) участь  у  розробленні  та  реалізації  державних  програм <br>повернення депортованих народів;
<a name="o613"></a>     10) ініціювання введення надзвичайного стану та  встановлення <br>зон надзвичайної екологічної ситуації в Автономній Республіці Крим <br>або в окремих її місцевостях.
<a name="o614"></a>     Законами  України  Автономній  Республіці  Крим  можуть  бути <br>делеговані також інші повноваження. <br>
<a name="o615"></a>     <b>Стаття 139.</b> В Автономній Республіці Крим  діє  Представництво <br>Президента України, статус якого визначається законом України. <br>
<a name="o616"></a>                          <b>Р о з д і л XI</b> <br>
<a name="o617"></a>                      МІСЦЕВЕ САМОВРЯДУВАННЯ <br>
<a name="o618"></a>     <b>Стаття 140.</b> Місцеве самоврядування  є  правом  територіальної <br>громади - жителів  села чи  добровільного  об'єднання  у  сільську <br>громаду  жителів  кількох  сіл,  селища  та  міста  -   самостійно <br>вирішувати  питання  місцевого  значення  в  межах  Конституції  і <br>законів України.
<a name="o619"></a>     Особливості  здійснення  місцевого  самоврядування  в  містах <br>Києві та Севастополі визначаються окремими законами України.
<a name="o620"></a>     Місцеве самоврядування здійснюється територіальною громадою в <br>порядку, встановленому законом,  як  безпосередньо,  так  і  через <br>органи місцевого самоврядування: сільські, селищні, міські ради та <br>їх виконавчі органи.
<a name="o621"></a>     Органами місцевого самоврядування, що  представляють  спільні <br>інтереси територіальних громад сіл, селищ та міст,  є  районні  та <br>обласні ради.
<a name="o622"></a>     Питання організації управління районами в містах належить  до <br>компетенції міських рад.
<a name="o623"></a>     Сільські,  селищні,  міські  ради   можуть    дозволяти    за <br>ініціативою жителів створювати будинкові, вуличні,  квартальні  та <br>інші органи  самоорганізації  населення  і  наділяти  їх  частиною <br>власної компетенції, фінансів, майна. <br>
<a name="o624"></a>     <b>Стаття 141.</b>  До  складу  сільської,  селищної,  міської  ради <br>входять депутати, які обираються жителями села, селища,  міста  на <br>основі  загального,  рівного,  прямого  виборчого  права    шляхом <br>таємного голосування строком на чотири роки.
<a name="o625"></a>     Територіальні громади на основі загального, рівного,  прямого <br>виборчого права шляхом таємного голосування  обирають  строком  на <br>чотири роки відповідно сільського, селищного та  міського  голову, <br>який очолює виконавчий орган ради та головує на її засіданнях.
<a name="o626"></a>     Статус голів, депутатів і виконавчих  органів  ради  та  їхні <br>повноваження,  порядок  утворення,    реорганізації,    ліквідації <br>визначаються законом.
<a name="o627"></a>     Голова  районної  та  голова   обласної    ради    обираються <br>відповідною радою і очолюють виконавчий апарат ради. <br>
<a name="o628"></a>     <b>Стаття  142.</b>  Матеріальною  і  фінансовою  основою  місцевого <br>самоврядування  є  рухоме  і  нерухоме  майно,  доходи    місцевих <br>бюджетів, інші кошти, земля, природні ресурси, що  є  у  власності <br>територіальних громад сіл, селищ, міст, районів у містах, а  також <br>об'єкти їхньої спільної  власності, що  перебувають  в  управлінні <br>районних і обласних рад.
<a name="o629"></a>     Територіальні громади сіл, селищ і міст можуть об'єднувати на <br>договірних засадах об'єкти комунальної власності,  а  також  кошти <br>бюджетів  для  виконання  спільних  проектів  або  для   спільного <br>фінансування (утримання) комунальних  підприємств,  організацій  і <br>установ, створювати для цього відповідні органи і служби.
<a name="o630"></a>     Держава бере участь у формуванні доходів  бюджетів  місцевого <br>самоврядування,  фінансово   підтримує   місцеве   самоврядування. <br>Витрати органів місцевого  самоврядування,  що  виникли  внаслідок <br>рішень органів державної влади, компенсуються державою. <br>
<a name="o631"></a>     <b>Стаття  143.</b>  Територіальні  громади  села,  селища,    міста <br>безпосередньо  або  через  утворені    ними    органи    місцевого <br>самоврядування управляють майном, що є  в  комунальній  власності; <br>затверджують  програми  соціально-економічного   та    культурного <br>розвитку  і  контролюють   їх  виконання;  затверджують    бюджети <br>відповідних адміністративно-територіальних одиниць  і  контролюють <br>їх виконання; встановлюють місцеві податки і збори  відповідно  до <br>закону;  забезпечують  проведення   місцевих    референдумів    та <br>реалізацію  їх  результатів;   утворюють,    реорганізовують    та <br>ліквідовують комунальні підприємства, організації  і  установи,  а <br>також здійснюють контроль за їх діяльністю; вирішують інші питання <br>місцевого значення, віднесені законом до їхньої компетенції.
<a name="o632"></a>     Обласні    та    районні    ради    затверджують     програми <br>соціально-економічного  та  культурного    розвитку    відповідних <br>областей і  районів  та  контролюють  їх  виконання;  затверджують <br>районні і обласні бюджети,  які  формуються  з  коштів  державного <br>бюджету  для  їх  відповідного  розподілу   між    територіальними <br>громадами  або  для  виконання  спільних  проектів  та  з  коштів, <br>залучених на договірних засадах з місцевих бюджетів для реалізації <br>спільних  соціально-економічних  і    культурних    програм,    та <br>контролюють  їх  виконання;  вирішують  інші  питання,   віднесені <br>законом до їхньої компетенції.
<a name="o633"></a>     Органам місцевого самоврядування  можуть  надаватися  законом <br>окремі повноваження органів  виконавчої  влади.  Держава  фінансує <br>здійснення цих повноважень у  повному  обсязі  за  рахунок  коштів <br>Державного бюджету України  або  шляхом  віднесення  до  місцевого <br>бюджету у встановленому законом порядку окремих  загальнодержавних <br>податків,  передає  органам  місцевого  самоврядування  відповідні <br>об'єкти державної власності.
<a name="o634"></a>     Органи місцевого  самоврядування  з  питань  здійснення  ними <br>повноважень органів  виконавчої  влади  підконтрольні  відповідним <br>органам виконавчої влади. <br>
<a name="o635"></a>     <b>Стаття 144.</b>  Органи   місцевого  самоврядування    в    межах <br>повноважень,  визначених  законом,  приймають  рішення,   які    є <br>обов'язковими до виконання на відповідній території.
<a name="o636"></a>     Рішення  органів  місцевого  самоврядування  з  мотивів    їх <br>невідповідності  Конституції  чи  законам  України  зупиняються  у <br>встановленому законом порядку з одночасним зверненням до суду. <br>
<a name="o637"></a>     <b>Стаття 145.</b>  Права  місцевого  самоврядування  захищаються  в <br>судовому порядку. <br>
<a name="o638"></a>     <b>Стаття 146.</b>    Інші     питання     організації     місцевого <br>самоврядування, формування, діяльності та відповідальності органів <br>місцевого самоврядування визначаються законом. <br>
<a name="o639"></a>                         <b>Р о з д і л XII</b> <br>
<a name="o640"></a>                    КОНСТИТУЦІЙНИЙ СУД УКРАЇНИ <br>
<a name="o641"></a>     <b>Стаття 147.</b>  Конституційний  Суд  України  є  єдиним  органом <br>конституційної юрисдикції в Україні.
<a name="o642"></a>     Конституційний Суд України вирішує питання про  відповідність <br>законів та інших правових актів Конституції України і дає офіційне <br>тлумачення Конституції України та законів України. <br>
<a name="o643"></a>     <b>Стаття  148.</b>  Конституційний  Суд   України   складається   з <br>вісімнадцяти суддів Конституційного Суду України.
<a name="o644"></a>     Президент України, Верховна  Рада  України  та  з'їзд  суддів <br>України призначають по шість суддів Конституційного Суду України.
<a name="o645"></a>     Суддею Конституційного  Суду  України  може  бути  громадянин <br>України, який на день призначення досяг  сорока  років,  має  вищу <br>юридичну освіту і стаж роботи за фахом не менш  як  десять  років, <br>проживає в Україні протягом останніх  двадцяти  років  та  володіє <br>державною мовою.
<a name="o646"></a>     Суддя Конституційного Суду України призначається  на  дев'ять <br>років без права бути призначеним на повторний строк.
<a name="o647"></a>     Голова  Конституційного   Суду    України    обирається    на <br>спеціальному пленарному засіданні Конституційного Суду України  зі <br>складу  суддів  Конституційного  Суду  України  шляхом    таємного <br>голосування лише на один трирічний строк. <br>
<a name="o648"></a>     <b>Стаття  149.</b>  На  суддів   Конституційного    Суду    України <br>поширюються гарантії  незалежності  та  недоторканності,  підстави <br>щодо  звільнення  з  посади,  передбачені   статтею    126    цієї <br>Конституції, та вимоги  щодо  несумісності,  визначені  в  частині <br>другій статті 127 цієї Конституції. <br>
<a name="o649"></a>     <b>Стаття  150.</b>  До  повноважень  Конституційного  Суду  України <br>належить:
<a name="o650"></a>     1) вирішення питань  про  відповідність  Конституції  України <br>(конституційність):
<a name="o651"></a>     законів та інших правових актів Верховної Ради України;
<a name="o652"></a>     актів Президента  України;
<a name="o653"></a>     актів Кабінету Міністрів України;
<a name="o654"></a>     правових актів Верховної Ради Автономної Республіки Крим.
<a name="o655"></a>     Ці питання розглядаються за зверненнями: Президента  України; <br>не менш як сорока п'яти  народних  депутатів  України;  Верховного <br>Суду України; Уповноваженого Верховної Ради України з прав людини; <br>Верховної Ради Автономної Республіки Крим;
<a name="o656"></a>     2) офіційне   тлумачення   Конституції   України  та  законів <br>України.
<a name="o657"></a>     З  питань,  передбачених  цією  статтею,  Конституційний  Суд <br>України ухвалює рішення,  які  є  обов'язковими  до  виконання  на <br>території України, остаточними і не можуть бути оскаржені. <br>
<a name="o658"></a>     <b>Стаття  151.</b>  Конституційний  Суд  України   за    зверненням <br>Президента України або Кабінету Міністрів України дає висновки про <br>відповідність Конституції  України  чинних  міжнародних  договорів <br>України або тих міжнародних договорів, що вносяться  до  Верховної <br>Ради України для надання згоди на їх обов'язковість.
<a name="o659"></a>     За  зверненням  Верховної  Ради  України  Конституційний  Суд <br>України дає  висновок  щодо  додержання  конституційної  процедури <br>розслідування і розгляду справи про усунення Президента України  з <br>поста в порядку імпічменту. <br>
<a name="o660"></a>     <b>Стаття  152.</b>  Закони  та  інші  правові  акти  за    рішенням <br>Конституційного Суду України визнаються неконституційними повністю <br>чи в  окремій  частині,  якщо  вони  не  відповідають  Конституції <br>України або якщо була порушена  встановлена  Конституцією  України <br>процедура їх розгляду, ухвалення або набрання ними чинності.
<a name="o661"></a>     Закони, інші правові акти або їх окремі положення, що визнані <br>неконституційними,  втрачають    чинність    з    дня    ухвалення <br>Конституційним Судом України рішення про їх неконституційність.
<a name="o662"></a>     Матеріальна чи моральна шкода, завдана фізичним або юридичним <br>особам  актами  і    діями,    що    визнані    неконституційними, <br>відшкодовується державою у встановленому законом порядку. <br>
<a name="o663"></a>     <b>Стаття 153.</b> Порядок організації і діяльності  Конституційного <br>Суду України, процедура розгляду ним справ визначаються законом. <br><br>
<a name="o664"></a>                         <b>Р о з д і л XIII</b> <br>
<a name="o665"></a>               ВНЕСЕННЯ ЗМІН ДО КОНСТИТУЦІЇ УКРАЇНИ <br>
<a name="o666"></a>     <b>Стаття 154.</b> Законопроект  про  внесення  змін  до Конституції <br>України може бути поданий до Верховної  Ради  України  Президентом <br>України або не менш як третиною  народних  депутатів  України  від <br>конституційного складу Верховної Ради України. <br>
<a name="o667"></a>     <b>Стаття 155.</b> Законопроект про  внесення  змін  до  Конституції <br>України, крім розділу I "Загальні засади",  розділу  III  "Вибори. <br>Референдум" і розділу XIII "Внесення змін до Конституції України", <br>попередньо  схвалений  більшістю  від    конституційного    складу <br>Верховної Ради України, вважається прийнятим,  якщо  на  наступній <br>черговій сесії Верховної Ради України за  нього  проголосувало  не <br>менш як дві третини  від  конституційного  складу  Верховної  Ради <br>України. <br>
<a name="o668"></a>     <b>Стаття 156.</b> Законопроект  про  внесення  змін  до  розділу  I <br>"Загальні засади", розділу III "Вибори. Референдум" і розділу XIII <br>"Внесення змін до Конституції України" подається до Верховної Ради <br>України Президентом України або не менш  як  двома  третинами  від <br>конституційного складу Верховної Ради України  і,  за  умови  його <br>прийняття не менш як двома третинами  від  конституційного  складу <br>Верховної    Ради    України,    затверджується     всеукраїнським <br>референдумом, який призначається Президентом України.
<a name="o669"></a>     Повторне подання законопроекту про внесення змін до  розділів <br>I, III і XIII цієї Конституції з  одного  й  того  самого  питання <br>можливе лише до Верховної Ради України наступного скликання. <br>
<a name="o670"></a>     <b>Стаття 157.</b> Конституція України не може  бути  змінена,  якщо <br>зміни передбачають скасування чи обмеження прав і свобод людини  і <br>громадянина або якщо вони спрямовані на ліквідацію незалежності чи <br>на порушення територіальної цілісності України.
<a name="o671"></a>     Конституція України не може бути змінена  в  умовах  воєнного <br>або надзвичайного стану. <br>
<a name="o672"></a>     <b>Стаття 158.</b> Законопроект про  внесення  змін  до  Конституції <br>України, який розглядався Верховною Радою України, і закон не  був <br>прийнятий, може бути поданий до Верховної Ради України  не  раніше <br>ніж через рік з дня прийняття рішення щодо цього законопроекту.
<a name="o673"></a>     Верховна Рада України протягом строку  своїх  повноважень  не <br>може двічі змінювати одні й ті самі положення Конституції України. <br>
<a name="o674"></a>     <b>Стаття 159.</b> Законопроект про  внесення  змін  до  Конституції <br>України  розглядається  Верховною  Радою  України  за    наявності <br>висновку  Конституційного  Суду   України    щодо    відповідності <br>законопроекту вимогам статей 157 і 158 цієї Конституції. <br>
<a name="o675"></a>                         <b>Р о з д і л XIV</b> <br>
<a name="o676"></a>                       ПРИКІНЦЕВІ ПОЛОЖЕННЯ <br>
<a name="o677"></a>     <b>Стаття 160.</b> Конституція України  набуває  чинності з  дня  її <br>прийняття. <br>
<a name="o678"></a>     <b>Стаття 161.</b> День прийняття Конституції  України  є  державним <br>святом - Днем Конституції України. <br>
<a name="o679"></a>                          <b>Р о з д і л XV</b> <br>
<a name="o680"></a>                       ПЕРЕХІДНІ ПОЛОЖЕННЯ <br>
<a name="o681"></a>     1. Закони  та  інші  нормативні  акти,  прийняті  до  набуття <br>чинності цією  Конституцією, є чинними у частині, що не суперечить <br>Конституції України.
<a name="o682"></a>     2. Верховна Рада України після прийняття Конституції  України <br>здійснює  повноваження,  передбачені  цією  Конституцією.
<a name="o683"></a>     Чергові вибори  до  Верховної  Ради  України  проводяться   у <br>березні 1998 року.
<a name="o684"></a>     3. Чергові вибори Президента України  проводяться  в  останню <br>неділю жовтня 1999 року.
<a name="o685"></a>     4. Президент  України  протягом  трьох  років  після  набуття <br>чинності   Конституцією   України   має  право  видавати  схвалені <br>Кабінетом Міністрів України і скріплені підписом  Прем'єр-міністра <br>України укази з економічних питань,  не врегульованих законами,  з <br>одночасним поданням відповідного законопроекту до  Верховної  Ради <br>України в порядку, встановленому статтею 93 цієї Конституції.
<a name="o686"></a>     Такий указ Президента України вступає в  дію,  якщо  протягом <br>тридцяти календарних днів з дня подання законопроекту (за винятком <br>днів міжсесійного періоду) Верховна Рада України не  прийме  закон <br>або   не   відхилить   поданий   законопроект   більшістю  від  її <br>конституційного  складу,  і  діє  до  набрання  чинності  законом, <br>прийнятим Верховною Радою України з цих питань.
<a name="o687"></a>     5. Кабінет Міністрів України формується  відповідно  до  цієї <br>Конституції протягом трьох місяців після набуття нею чинності.
<a name="o688"></a>     6. Конституційний Суд України формується відповідно  до  цієї <br>Конституції протягом трьох місяців після набуття нею чинності.  До <br>створення Конституційного Суду України тлумачення законів здійснює <br>Верховна Рада України.
<a name="o689"></a>     7. Голови  місцевих  державних  адміністрацій  після  набуття <br>чинності  цією  Конституцією  набувають  статусу  голів   місцевих <br>державних адміністрацій згідно зі статтею 118 цієї Конституції,  а <br>після обрання голів відповідних рад складають  повноваження  голів <br>цих рад.
<a name="o690"></a>     8. Сільські, селищні, міські ради та  голови  цих  рад  після <br>набуття чинності Конституцією  України  здійснюють  визначені  нею <br>повноваження до обрання нового складу цих рад у березні 1998 року.
<a name="o691"></a>     Районні та обласні ради,  обрані  до  набуття  чинності  цією <br>Конституцією, здійснюють визначені нею повноваження до сформування <br>нового складу цих рад відповідно до Конституції України.
<a name="o692"></a>     Районні в  містах  ради  та  голови  цих  рад  після  набуття <br>чинності цією Конституцією здійснюють свої повноваження відповідно <br>до закону.
<a name="o693"></a>     9. Прокуратура  продовжує  виконувати  відповідно  до  чинних <br>законів функцію нагляду за додержанням і застосуванням законів  та <br>функцію попереднього слідства - до  введення  в  дію  законів,  що <br>регулюють  діяльність  державних  органів   щодо    контролю    за <br>додержанням законів, та до сформування системи досудового слідства <br>і введення в дію законів, що регулюють її функціонування.
<a name="o694"></a>     10.  До  прийняття  законів,  що    визначають    особливості <br>здійснення  виконавчої  влади  в  містах  Києві  та    Севастополі <br>відповідно до статті 118 цієї Конституції, виконавчу владу  в  цих <br>містах здійснюють відповідні державні адміністрації.
<a name="o695"></a>     11. Частина перша статті 99 цієї Конституції вводиться в  дію <br>після введення національної грошової одиниці - гривні.
<a name="o696"></a>     12. Верховний Суд України і  Вищий  арбітражний  суд  України <br>здійснюють свої повноваження відповідно до  чинного  законодавства <br>України  до  сформування  системи  судів  загальної  юрисдикції  в <br>Україні відповідно до статті 125 цієї Конституції,  але  не  довше <br>ніж п'ять років.
<a name="o697"></a>     Судді всіх судів в  Україні,  обрані  чи  призначені  до  дня <br>набуття чинності цією Конституцією, продовжують  здійснювати  свої <br>повноваження згідно з чинним законодавством до закінчення  строку, <br>на який вони обрані чи призначені.
<a name="o698"></a>     Судді, повноваження яких закінчилися в день набуття  чинності <br>цією  Конституцією,  продовжують  здійснювати  свої   повноваження <br>протягом одного року.
<a name="o699"></a>     13. Протягом   п'яти   років   після  набуття  чинності  цією <br>Конституцією зберігається існуючий порядок  арешту,  тримання  під <br>вартою і затримання осіб, підозрюваних у вчиненні злочину, а також <br>порядок проведення огляду та обшуку  житла  або  іншого  володіння <br>особи.
<a name="o700"></a>     14. Використання існуючих військових баз на території України <br>для тимчасового перебування іноземних військових формувань можливе <br>на умовах оренди в порядку,  визначеному  міжнародними  договорами <br>України, ратифікованими Верховною Радою України. <br>
<a name="o701"></a>                               *** <br>
<a name="o702"></a><b>                       Конституція України <br>         прийнята на п'ятій сесії Верховної Ради України <br>                       28 червня 1996 року <br></b>
